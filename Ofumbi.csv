MAJANGA KOD BURA





"Majanga chango baa mere i lwo?o ni Kinara ja Nyapolo Ogule.  To rupir chango baa mere otii aka ja chandi, omin baa mere mi lwo?o ni Akure amunywomo rigo; kareno kutho Majanga odongo pere kakwayo rigo dhoki aka omito go swa pa nyath pere won."

"To wok chon chango Majanga oneno paka nitye kod gi moro iwiye pa jwok, ma kowacho ni gi moro ya timere to gino timere atima ameno.  Obedo ndir moro kuma jo kidho dwar, Majanga owacho ni nyawoti gin achiel Nyielo ya neko.  Wadi jo ko yeyo; to rigiraura madwo? ka ni kidho poyo, Nyielo to neko ?ato.  Odoko ruman owacho ri ji ni nitye ogwa? Kwach neko nyako moro ka moro, ka ni kidho kenyo onwa? nyako no otieko kir tho.  I lweny bende yado kowacho ni kidh win kumanyo, ko kidh thenge no tituro lweny, to kowacho ni kononi kada wikidho i bino turo win, apaka bende bedo.  Ri ameno to ji gye chako lworo Majanga gi miyogo dwo? gi winjo wach pere."

"I wacho ni nitye ndir ma Majanga orwenyo makinen tieko ndelo maromo abiriyo.  To munyo onwa?, ti penjo kumago owok iye, to kwero wacho rijo kwanyo woko ni kajo kelo rigo ko?o kod wot gwendi.  Kumo okel gigipiny me totero jo yo lul Tewo (Nyakiriga) towacho rijo ni me atele ma kabedo manyien pa Bura (Yado chon onwa?o.  Bura bedo i tele man yo Nyawiyoga).  To chowo Bura gikenyo; to wok ndirino to Majanga bedo ja tel ma chowo Bura.  (Paka ichowo Bura nen Adech III, Siro 2.)"

"Majanga to limo dwo? madit ri kwom gigipiny me gye.  Kendo chango obedo ja lweny mamisen swa, ama bin telo kir ji yo lweny.  Kir Akisili gye (nen Adech III, Siro 8), to bedo jatel mere. Ndiri ma Kakunguru donjo i piny me gi turo, onwa?o Majanga onyo obedo jadwo? m'oti.  To kada ameno otemo wacho ri jii ni joyikere ri lweny no; to rupir jo nicha chango jo lwenyo gi mundu amumiyo otur jo ma piyo piyo. Rumachien pa bino pa Kakunguru, Majanga obedo hongo manok to tho i oro chiegin 1905."


SIRO 5

PADHOLA KOD ADHUM 1890-1958

"Wok chuka tur lweny pa jo Ngaya (Siro 2. iv), jo Magere jo dok jo ko bino lweny kod jo Padhola.  To rumachien ma oro kweth to wach winjere ni nitye kweth mudoko bino, aka jonago jo lwenyo gi gimaneko aneka dhano gi bor aka Odoko mor swa, ni jonago jowok yothenge ma Misowa kod Bugwere.  Me abino pa Semei Kakunguru.  Go aja Waganda machango owotho gi wadi aka jo turo piny ma Eastern Province ri adhum pa jo makwar; ndirino jo lwenyo kod mundu.  Jo donjo i piny me chiegin i oro 1890, to jo Padhola jo Chwoko jo ni Magere.  Jo Padhola ma chuka chiene onwa?o fuod ko tur jo i lweny moro gye, rume ama otur atura jo kichutho.  To jo chako kwo?irok kod lweny gi Magere majo lwenyo kod mach!  Ndirino ja lweny machon madwo?, Majanga, onwa?o fuod nitye to kareno go otii tek tek."

"Munyo Kakunguru otieko turo Padhola to chako ketho adhum makite ma yo pajo yo Buganda, kareno yiko yo ri adhum pa Bungereza (British).  To ketho jali milwo?o ni Eria Nsubuga telo adhum maPadhola; ndirino i lwo?o go ni Agent ma Padhola, to Kakunguru won dok yo Mbale.  Eria open tiyirok kod jo dongo Bura, jodongo Akisili kod jo dongo machango jo telo lweny, ama go okutho omiyo jo bedo jo radhum pere.  Oloo Majanga mu bedo wod pa ?ata chango o?eyere tek tek i gigipiny me gye, ti miyo go bedo paka ja Saza, matero rwodhe wad gye.  To Gombolin mere ti ketho ji me: Okech Okeya, Mulanda; Oloo Otaba, Nyawiyoga; Oguti, Tororo aka munyo otho to Samwiri Dinga lunjo, rwoth pere; Palinya? Merikiti kod Molo, aka munyo onek go to Makode lunjo ka pere; Oluli; omin Palinya? Kidoko, aka munyo otho tiketho ja Mugwere mi lwo?o ni Mulyambuzi; Kayinja Majanga, Nagongera, kodi Kirewa; kod Owondo, Kwapa.  Jome ama jo bedo rwodhe marapena, to rumachien odoko okidhi ki baro dier Gombilin 1oko mathindo thindho ti medo ketho rwodhe man.  Kendo kis rwoth me yado tiyo kod jo magere ma jo konyo go.  Eria Nsubuga won kod Oloo Majanga ndiri no jo bedo Nagongera, amubedo, tindi maradhum madwo?."

"To, Oloo Majanga konyalo tiyirok kod Eria, ka wacho ni, ""Wendo awenda kinyal dhuman, kosa oran ni maki ?atin mungoye wach ma ?ato otimo; ni kole ka ja Magara no mito chiemo owach adhir rigo chiemo to ma kiwene dhuman pa jago pere!"""

"Oloo chango ger, aka komito kite adhum manyien me ma magere jo kelo.  Omito ni ji pere jo obedi i siem manya chon, ma medho amedha kod kisangala.  Ri ameno to magere jo riemo go iyadhum.  To munyo oriem Oloo, to piny gye jo kwero winjo adhum, ri ameno ti mako go tikidho i tweyo go Jinja.  Koro amudwoko iye to bedo nyaka math to tho."

"Ndiri munyo oriem Oloo Majanga, onwa?o Eria paro ketho Okech Okeya lunjo ka bedo no.  To jo Nyapolo jo ko yeyo, kajo wacho ni dwo? no apa jo kiripi nono man odoko obed iiye.  To odoko Eria onwa?o paro ketho ja pa Bendo mandirino ja Gombila ma Nagongera ma magere ndirino jo chwoko nyinge ni Sabakaki.  To gimo mieno go, to ere mito nyako ma nyamin Oloo Majanga milwo?o ni Nyaruwa, munwa?o fuonjere pa Perikeki ndir munyo nyaka jo tundo Nagongera kumanitye R.C. Mission pama.  Jo Nyapolo to jo osa go both Eria, titweyo go yo lweny, to tho gi yo Kisumu i oro 1917.  To wok ndirino kodok oketh ja Saza, to bin Eria won bedo paka Agent ma Padhola aka odoko bedo paka ja Saza mere.  Aka bin rwodhe jo Gombila i dimo jo tich paka ja Saza mathumo banjin dwe achiele chiele."

"I oro 1927, Eria okwayo ywomirok wok i tich maradhum; ndirino Wasungu weg jo tieko nia? ipiny me.  To kidho i oti pere machango ogeto Bira, rumachien to tuki i oti pere man yo Mulanda.  Kenyo amu wok iye to dok yo piny pajo yo Pamagara i oro February 1952.  To tho i oro 25 May 1956; kareno go ja oro 99.  Munyo Eriya oweyo tich to ja Magara man mi lwo?o ni Mikairi Kiwanuka to bino lunjo ka bedo pere yo Nagongera paka Agent ma Padhola ioro 1928.  Ndiri munyo oketh Eria Nsubuga bedo Agent ma Padhola Rasito Mayanja bende oketh bedo Agent ma Bunyole, aka Mikairi Kiwanuka Agent ma Samia.  To munyo okowi Kiwanuka yo Padhola to Ali Afende Awor to lunjo kabedo pere paka Agent ma Samia."

"Wok i oro 1929-1930, jo dongo Adhum jo paro wiro tindi mar'adhum kwanyo Nagongera tero Robongi mu par ni adier piny, to rumachien ti dok i geto Kisoko ayino.  To Kiwanuka bedo ja dwo? adhum marapena bedo i tindi mar'adhum ma Kisoko."

"Wok i oro chiegin 1925 jo Padhola joneno ni jo oli dhumirok gi jowiloka paka Agent.  To jo chako kwayo gavumenti ni omiy jo ja Saza ma ja Padhola won.  To gavumenti paka tero gimoro moth, jo li?a ali?a gi ywak me tundo 14 September, 1936, ma Bwana District Commissioner, Budama, mandirino bedo Tororo ochoko jo Padhola to wacho rijo ni onyo pama joyeyere dimo dhano pajo won obedi ja Saza kandelo 23 September 1936.  To teko mudoko bino ame, riwach ma pa ?ata odim tero Saza:  (i) Wooro pa rwodhe makis ja Gombila mito ni go ama wodim bedo ja Saza, to jo kelo nyuowo wiy ji.  (ii) Ji machango jo Padhola oyeyo jo bedo i Padhola paka wendo pajo, majo chwoko jo ni Omia (nen Siro 3), to jo bende jo chako piem ni dhano pajo amaripo tero Saza ma Padhola.  Aka (iii) Teko ma pokirok dini, to bende donjo iiye."

"To gavumenti paro tek tek i kite ma turo teko me gye; ri ameno to idimo dhano ma kanywola ma Padhola to kareno otieko bedo i Padhola hongo malach wok thino pere gye aa, Samwiri Dinga.  To onwa?o i ketho go bedo ja Saza ma Padhola i oro 1938.  To jo Padhola jo koyeyere gine, kiri ndir munyo Provincial Commissioner ma Eastern Province obino Kisoko bino ketho Dinga i kom jo goyo motoka pa P.C. no pajo kedho woko.  Wok i hongo no to wach me chungo."

"Ri ameno to gavumenti, baro adhum ma Padhola diryo, thenge man ti lwo?o ni West Budama tiketho Andereya Obeli wod pa Majanga bedo ja Saza.  Aka thenge man, ti lwo?o ni East Budama tiketho Daudi Kakunguru bedo ja Saza mere.  Gigipiny me otimere ka 23 November 1938.  To jo Padhola jo guti swa riwach ma baro adhumi pajo, gi thenge man miyo wendo pajo tero Saza mere.  Ri ameno ka 17 December 1938, to jo oro jomikwenda pajo kidho nenirok kod Chief Secretary, yo Entebbe, ka jo piemo ri wach me."

"Ndir ma lweny ma 1939-1945, otundo gavumenti owiro adhumbe manitye iyadech mathurin: 1941 onwa? District machango i lwo?o ni Budama District, kareno tindi mere bedo Tororo, tiriwo kod Central District machango wok i oro 1937 oriwo Bugwere District kod Bugisu District; ti lwo?o jo ni Mbale District aka tindi mere to bedo Mbale.  Ti lwo?o Tororo ni Tororo Division; amanyo tero Budama kod Samia, aka rwoth matero jo gye tiketho Andereya Obeli.  Eria Ochieno to bedo ?ata luwo Andereya Obeli paka Deputy.  Bugwere kod Bunyole ti lwo?oni Bugwere Division; aka rwoth matero jo gye tiketho Ezekeri Kageni.  Aka Danieri Mutaki ama luwo Ezekeri Kageni paka Deputy.  Ti turo jo Sazin gye munwa?o jo nitye i Tororo Division kod Bugwere Division, tiweyo jo Gombilin kod jo dongo me kende."

"Pok adhum me okidho maber tundo i oro 1944, ama nywowirok madit dit odonjo iiye.  To wok iiye chani man manyien.  I oro 1944, Andereya Obeli ma Tororo Division to tich pere chungo; tiketho Eria Ochieno ikabedo pere aka Semei Obonyo bedo Deputy.  I oro no won 1944, Ezekeri Kageni ma Bugwere Division to tich pere chungo; tiketho Danieri Mutaki i kabedo pere aka Paulo Sisye bedo Deputy."

"To i oro 1947, wach ma Sazin to odoko dwako.  Yo Samia tiketho ja Saza pajo marapena Samisoni Were mariwo Samia kod Bugwe, mu chwoki nyinge ni Samia-Bugwe.  Ka 3 January 1947 to doko i poko adhum ma Padhola diryo West Budama tiketho Andereya Ofumbi bedo ja Saza mere, kod East Budama tiketho Temusewo Mukasa bedo ja Saza mere, to kareno kezekiya Okowu amukutho kuro kabedo no paa Acting.  Saza ma West Budama Andereya Ofumbi odhumo tundo 30 May 1953, to tho, munyo fuod dhumo.  Ka 13 October 1953 tiketho Zefaniya Ochie? bedo ja Saza, ama fuod dhumo kiri pama.  Yo Saza ma East Budama, mati i lwo?o ni Tororo ka 1 January 1949 tiketho Danieri Nyapidi lunjo ka bedo pa Temusewo Mukasa.  To munyo owir Danieri Nyapidi ka 1 January 1954 bedo ja Saza ma Samia-Bugwe ti wiro Yakobo Munabi lunjo ka bedo pere.  To munyo owir Yakobo Munabi tero go yo Saza ma Budaka-Bugwere kareno Danieri Nyapidi bende ti loko go bedo Deputy Judge ma District Native Court Bukedi, tidimo John Kakoro bedo ja Saza ka 1 January 1956.  Rumachien to John Kakoro tich pere chungo, tidimo Yonasani Okello bedo ja Saza malunjo ka bedo pa John Kakoro, ka 1 July 1957."

"District machango oriwi i oro 1941, ti chwoko ni Mbale District, odoko opok kadi dek ka ndelo 4 November 1954; thenge man tilwo?o ni Bukedi District matero Sazin awichiel; Pallisa, Budaka-Bugwere, Bunyole, West-Budama, Tororo kod Samia-Bugwe; tiketho Mr. A. J. Dallimore bedo District Commissioner mere.  Thenge man ti lwo?o ni Bugisu District, matero Bugisu gipi kod Sebei, aka Sazin a?wen manitye iye; tiketho Mr. R. F. J. Lindsell bedo District Commissioner mere.  Aka adech matero tindi ma Mbale kende ti lwo?o ni Mbale Township District ti ketho Mr. F. Lukyn-Williams bedo District Commissioner mere."

"Gimokelo poko tindi ma Mbale bedo paka District mu pokere ka kende aa rupir obedo piem i dier Bukedi kod Bugisu, kareno kis ?ata achiel kwom jo mitoni tindi ma Mbale odoki yo District pajo ayino.  Ri ameno to gavumenti thwono jo gye to loko tindi Mbale bedo District machowere ka kende."


MAPO




ADECH II

SIRO 1

WACH MATITO ADECH MARARYO

"Adhola paka atito iy'adech marapena, chango owotho kod ji pere.  Ji me meg chango nyithindho pere won monywolo, meg wutiminigo meg wade pere; to kareno jogye jo lwo?o Adhola ni baa jo.  Rupir go amubedo jadwo? pajo kendo ja tel pajo.  I ji me amowok iye nonini gye manitye Padhola pama.  Amumiyo kisi nono no bende lwo?o Adhola ni baa jo."

"Parere ni ikitipa pa Adhola chango nitye mon aryo madongo, Nyajura kod Orya?.  Mon me jo nyalo bedo ni chango jo bedo mon pa Adhola won, amumiyo nyingi jo oasa wok malo bende loyo mon wadi jo machango jonitye ikitipa no.  Kiri pama nono meg paka Amor p'Olam, Amor Patikidiegi kod Amor Mugulu-Kasede, jopako nyingi mon me kajowacho ni, ""Won piny Nyajurya kod Orya?.""  To kiyot ?eyo ni ji ma mon me jonywolo won ajomene."

"I Padhola pama nitye nonini pyero aryo kod aryo madongo.  (Nitye nonini meg mathindho thindho mafuod ki?eyere maber.  Manyutho ni jobedo jangi nonini man madongo aka jopokere kwomijo ihongo mafuod kokadho malach.  Giranena, paka nonini me: Lemera, Nyangwe, Wi-kenge kod Wi-lego.) To kareno inonini madongo no nitye paka nono Amor kod wad man odoko jopokere kinde mumore to doko jo chako nywomirok kada chango onwa?o jo nono achiel kende.  Gima chango kelo pokirok me obedo ama:"

"(i) 	Marapena, dhaw kod akwedi, me chango wok kwom pok ri?o kosa lee munyo ko nek, kipoko to kirom ka pecho kosa nono lach.  Amawok iye oti man jochako thwono jowotigin ri?o kajowacho ni ""Wajo pa ?adin riwan lokere wanono giwin mawaya?ere ri?o?"""
"Ri ameno jomo thwonijo to jo mako nge to jo dhaw kajo wacho ni, ""Aneni win jopa?adin paka jodak wan aka onyo jo kwedo wan riwach ri?o ari?a, onyo wok pama apee!  Wapokere apoka swa, wakinono gi jo.  Wangi bende kawaneko mawan wakiya?ere gi jo de be!"""
"(ii) 	Mararyo, kwor, me chango wok ka oti man jo kwinyo aka joneko ji manono man.  Rupir chango manyachon ka nono man oneko dhano ma nono man, jowegi dhano monekino bende jobino to jo liwo dhano manono no kada ka moro to jo neko; meno achulo kwor.  Ra'meno konyo oti makoneko dhano no, kajo winjo ni joweg dhano jo liwo jo machulo kwor, to jo chako kwedirok kajo wacho ni, ""Athu denge wikiri wichul kwor bothi wan ayino, kidha kidha win yo pa?adin won majo neko dhano mewin, ?ey win ni wakinono gi jono de be, wajo pa ?adin riwan!"""

Me agigipiny madongo aryo machango asa poko nono ma kada onwa?o obedo achiel to poko jange mumore to jo chako kir nywomirok.

"Chango chon kis oti manono bedo kod jadwo? mere maneno gigi piny matimere i oti no.  To kareno jadwo? ma oti man kidhum jadwo? ma oti man; kosa dhumo nono no gipi.  Jodongo ma kite me amayido jo choko ji pajo kosa jotito riji pajo ka lweny kosa dwar obino.  To indir ma Magere jo donjo to jo chako dhumo Padhola (nen Adech I, Siro 5).  Jotito riwan paka yo pajo koro kis nono nitye kod jadwo? mere kosa ja tel matero nono gipi.  Ra' meno to wabende wachako ketho jo dongo manono gipi ikabedo ma ketho jodongo udi kende paka nyachoni.  Paka Jopadhola jo kimit mako kula pa joman majowiloka piyopiyo mafuod jo koka?asa kulano maber, bende jokorikin dimo jodongo nonini mapiyopiyo.  To wok oro 1935 nonini madit jo chako ketho jodongo makite no.  Aka nonini meg mudo? jo asa chako ketho jodongo pajo i oro 1945, indir ma gavumenti okwayo ni kis nono odhir jadwo? mere kidho i chokirok ma kansolo mar'adhum; kiri pama gavumenti fuod yeyere kod tich pa jodongo nonini."

"Indir me, kis nono nitye kod jadwo? mere matero nono gipi meno ti jolwo?o ni Jasaza ma nono aka nitye ma jolwo?o ni Jagombila, Jamiluka kod Jakisoko mabende jokidho kajotero adech mathindho thindho.  Ka Jadwo? nono otho kosa nono oryiemo go bedo jadwo?, nono chokere to odoko jo dimo ?atiman.  Kis Jadwo? nono nitye gi jandiiko kodi jakan lipya manono; ma nono dimo jo ni jokonyigo gitich.  Aka nitye bitawin bende ma Jadwo? nono kano, manono jondiiko iiye gigipiny majoparo kwome ka jochokere."

Tich ma jodongo nono jotimo nitye ama:

"(i) 	Riwo nono kanyachiel: Jadwo? nono choko ji to jo paro wach paka jonyalo riwirok kanyachiel kod ?eyirok wegi gi wegi rupir mati me nono oasa pokirok pokirok iyadech mumore omore, riwirok makite me konyo ige?o ji nywomirok wati kendo miyo nono ?eyo welo pajo kod ?eyo ji pajo majo tho."
"(ii) 	Kony kadhano pajo otho: Ka dhano otho nono kosa wati pa?ato kod merin pere gye, choko pesa kosa lim man gye mayiiko ?ato.  Kendo ka?ata otho obedo jachwo majapecho, nono chokere to jo yiko pecho majalo oweyo.  Joketho misika pa ?ato, to ka misika no fuod thi jo dimo ?ata nyalo kuro pecho no milwo?o ni Japith, makuro tundo kuma misika odongi iiye.  Jo chulo banjini munwa?o ?ato nitye gine wok kwom pesa makaliel kosa gigipinyi pa ?ato, kendo jo pido banjin munwa?o ?ato banja ji.  Jodimo ?ata olunji dhako kosa mon pa ?ato, ka dhako no kosa mon no bende jo yeyere gi jo.  To madwo?, jo temo tito swa gikika?asa gimo neko dhano pa jo."
"(iii) 	Thumo banjin: (a) banjin ma dudi ma nono, (b) banjin mamako kwom pecho ma nitye iye dhaw dhaw kod kwerirok degi, (c) banjin ma pa jomo nywomere wat.  Joma kite me jo chulo dhia? kod rombo ma luk; ruman odoko jo chulo kir lipya bende, gigipiny mi chulo no nono amachamo.  Banjin ma kite me ilwo?o ni banjin, malusa.  (d) Kod banjin moro gye minyalo tero iwa? jadwo? nono, rupir nitye banjin makikuthi chak ikooti ma gavumenti kwanyo woko koluwo ikooti ma nono."
"(iv) 	Paro kwom gigipiny makis ndelo, mamitere inono, paka: ketho chik manono, paro paka jonyalo dongo nono ikite machoko lipya paka mafwonjo gine nyithindho majochand, i nono pajo.  Nono meg jotyeko paro geto udi miten ma nono, fur famba manono kod oro kis janono bedo kod chiemo maromo mungoye kisaka asaka kis ndelo.  Konyo dhano pajo kopodho iteko moro paka ma twech aka ongoye gilipya ma chulo, kiti ?ato nono choko rigo lipya tojogonyo go."

"Paka gigipiny makite me nyaka chako moth moth, fuod derino mere kidwo?.  Aka odoko nono meg amo ayi iiye malo loyo meg.  To parere ni tundo yomalo koro gigipiny me bino dongo malo swa rupir kis dhano mito kendo sangala ritim maber manono pere timo."


SIRO 2

NONO JO P'AGOYA

"Agoya chango obedo wod Adhola, aka go no am'onywolo nono me munyo lwo?ere ni jo p'Agoya.  Agoya chango onywolo nyath achiel kende manyiyach milwo?o ni Nyakigulu.  Aka Nyakigulu me gi dhako pere milwo?o ni Abwor amajo nywolo yach a?wen, Juri, Okidi, Mbedi kod Ondaga.  Yach me amabende jonywolo nono me paka onyo nitye."

"Jo p'Agoya jo dit iyadech milwo?o ni Pagoya chiegin Nagongera, kodi yoloka pagoya man yo Kamuli, i Gombila ma Molo.  Nyingijo madongo, mati jo chwokere gine ame:"

"Agoya,	Okidi,	Ondaga,	Ochomi,	Osuya,"
"Nyakawenga,	Juri,	Wiye Owa?,	Ori?o,	Mbedi,"
Odida.

"Nono me ongoye kod kweer moro gye, yawo rut, kod paka minyur pa jo wok, kod kula manywomirok machon gye jotimo paka jo Padhola gye jotimo (nen Adech III)."
Wer pajo :
"(i)	""?anda wambwe jo p'Agoya nyaka dwoko"""
"Wer me jowero ka jo nyutho ni kada nende jo nok, chango jo konyalo tho jo gye i lweny, ni yado kajokidho lweny jo gye jo dwoko riwach misen pajo."
"(ii)	""Jo p'Agoya mamako mon yokulo"""
Wer aryo me gye yado jo wero yo lweny kod yo dwar. To indir mati me jo wero iyawo rut kosa ikalima morogye kod ikaliel pa dhano pajo.
Tich ma yado jo asa ?eyirok iiye: lweny kod goyo fumbo ma kosio.  KUNU pajo nitye yo Senda ilul milwo?o ni Pawamunju.  Yikirok pajo joyikere wiyijo ?iyo yo thenge ma yo Sudan (north).  Aka Jadwo? nono pajo marapena jodimo i Apuli 1945.


SIRO 3

NONO AMOR

"Nono Amor kada ti jo pokere kad bich aka odoko jo nywomere, chango jo gye baa jo achiel kende.  Aka kada jo pokere, fuod nitye wer, kweer, kod nyingi jo madit muriwojo."

"Nywolirok pa nono me obedo ama (boli mucher me nyutho paka nywolirok me obedo wok kwom Adhola tundo, kwom kis jang nono Amor):"


"Pokirok manitye pama obedo riwach madhaw dhaw, kendo riwach munyo ka jo neko lee madwo? kosa dhia? pok mere kirom jo gye.  Ri ameno to jo chako kwedirok, joman jo wacho ni wan wa jo pa?adin riwan, wakiya?ere gi win, kada nono, wakinono giwin; aka joman bende jo wacho ameno; to wok ruwirok madwo? kod pokirok nono kad bich paka onyo nitye pama."

"(i)	Amor Kagulu Adundo"

"Nono me jo chako bedo Katajula, chiegin Nagongera, akanyaka jo wok kenyo jolak i Padhola gipi, Nyingi jo man, jowacho ni ""Wa jo kagulu Adundo wa nyikway Njose wa jo cham malomalo.""  Aka nyingi jo madongo mati jo chwoko ame:"

"Njose,	Luka?ole,	Ochido,	Alosi,	Wambiri,"
"Kamunyi,	Oriono,	Moyi,	Oda,	Mweye,"
"Kithe?i,	Misyo?o,	Ogesi,	Otyemi,	Paliwo,"
"Okonye,	Masanja,	Otwepe,	Nyagota,	Nyanjoli,"
"Njwaya,	Aba?a,	Omunyi,	Sar,	Adusa."

Kweer pajo:

"(i)	Jo kited kod yen a?wen me: Kudho Alwi, Kagino, Obolo, kod Dukino Athu."
"(ii)	Minyur kod nyath jo nindo i boke pendi nyarwanda kanyath manyako, to ka majachwo jo nindo i boke nyameji."
"(iii)	Minyur chiemo i kor pendi nyarwanda."
"(iv)	Minyur kiyik mach."
"(v)	Jo yikere wiyijo ?iyo yokuma wa? chie? podho iye (west)."

Wer pajo majo wero:

"""Ee, Kagulu Adundo nyikway Njose Kayoro"
Ondhiri wajocham malo nok nok
"Ajore Kagulu Adundo nyaka wabino."""

"Jadwo? nono me marapena odim go i oro 1945.  Aka tich machango jo asa ?eyirok iiye: lweny, timo riji yen (boke) matipo kod yen ma migimba koth, pach kod chuech.  KUNU pajo achiel nitye Katajula itele milwo?o ni Katajula, aka man nitye Maundo itele milwo?o ni 'Tawo Jwok.'"

"(ii)	Amor Kijwala"

"Nono me nyingi jo man jowacho ni, ""Wa jo pa Kijwala wodi Akwoyo.""  Jo chako bedo iyadech ma Mikwana, kod Nagongera, akanyaka jolak i Padhola gye.  Wugo pajo nitye Mikwana, me nyutho ni indir ma lweny pa Josewe kareno jotyeko tundo i kabedo no.  Nyingi jo madongo mati jo chwoko ame:"

"Kijwala,	Sanga,	Nyabel,	Miyali,	Kawudo,"
"Akwoyo,	Okwinyi,	Nyakalando."


Kweer pajo:

"(i) 	Jo kited kod yath milwo?o ni Obolo."
"(ii)	Minyur kod nyath jo nindo i boke pendi Nyarwanda ako odoko minyur no chiemo ikor pendi, kendo kiyik mach."
"(iii)	Jo yikere wiyijo ?iyo kuma wa? chie? podho iye (west)."


Wer pajo majo wero:

"""Ee, Kijwala wod Akwoyo nen yo?eyin."
"Kapanyi oywak wor wor ja Simba konwa? muthieno."""
"Adech marapena mawer me jo tito ka jo poyo lweny machon, mayado kadhano ringo jokwor, ringo ?iyo yo?eye; kendo ni kadhano mito wacho nyingi nyawote okutho bolo wa?e yongeye onen ni ?ato ongoye kenyo akanyaka oluw."

Jadwo? nono pajo marapena oketh i oro 1947.  Aka tich machango jo asa ?eyirok iiye ame: lweny kod goyo achiel kod tida.  KUNU pajo nitye mikwana manago obedo lul.

"(iii)	Amor p'Olam"

"Jo p'Olam chango jo chako bedo iyadech milwo?o Simwengi, i Gombila ma Nagongera.  Nyingijo man jo wacho ni ""Wa jo p'Olam Nyajurirya Orya? Orya? weg piny.""  Aka nyingi jo madongo mati jochwoko ame:"

"Ali?a,	Olam,	Malawa,	Olyeka,	Adundo,"
"Mileke,	Orukan,	Ndelo,	Opusi,	Obilo."

Kweer pajo:

"(i)	Kweer madwo? Rudina, jo kicham, kada geyo pyen mere jo kigey."
"(ii)	Minyur kod nyath jo nindo i boke pendi nyarwanda aka chiemo bende chiemo ikor pendi nyarwanda."
"(iii)	Minyur kiyik mach."
"(iv)	Jo yikere wiyijo neno kuma wa? chie? podho iye (west)."

Wer pajo majo wero:

"(i)	""Gero, Gero, wajo Simwengi wakilwor chwo,"
"Jamor kokidho lweny kidwok nono."""

"(ii)	""Nyajurirya oo, oo, Orya?, Orya?"
"Nyajurirya oo, oo, Orya? Orya?."
"Won piny ?a? Orya?, won piny ?a? Orya?, Orya?."
"Piny p'Olam, Orya?, piny pa Dundo Orya?, Orya?."""

"Jadwo? nono me marapena chango odim go i oro 1938.  Aka tich machango jo asa ?eyirok iiye: lweny, chuech kod pach.  KUNU pajo nitye yo Simwengi, manago tele milwo?o bende ni Simwengi."

"(iv)	Amor pa Tikidiegi"

"Jo pa Tikidiegi jo wacho ni jo ajo madwo? ajo ma telo Padhola gipi rupir nijo chowo kunu milwo?o ni Adhola, kendo jowacho ni chango omiyijo To? kod Buli p'Adhola.  Chango jo chako bedo iyadech ma Nagongera kod yo Nyamalogo, rumachien to jo lak i Padhola gye.  Nyingi jo man jowacho ni ""Wan Amor Adhola pa Tikidiegi Sulwe.""  Aka nyingijo madongo mati jo chwoko ame:"

"Asipa,	Mo?or,	Kisito,	Omo?or,	Adusa,"
"Adho1a,	Okuna,	Obukumer,	Olebe,	Nyasulwe,"
"Migwat,	Kidyewo,	Mugweno,	Kasinda,	Sulwe,"
"Aliko,	Maga?ala,	Kenga,	Aryo?a,	Omonya,"
"Langa,	Omolo,	Mawungwe,	Mumwara."

Kweer pajo :

"(i) 	Kweer madwo? Sulwe, ama jo chowo kendo joyiko ji wiyijo ?iyo yo Sulwe."
"(ii) 	Rudina jo kicham, kada geyo pyen mere jo kigey."
"(iii) 	Milusa kod obolo jo kited gine."
"(iv) 	Minyur kod nyath jo nindo iboke pendi Nyarwanda kanyath manyako, aka nyameji kanyath manyiyach."
"(v) 	Minyur chiemo imatigija pendi, kendo inywol makayo dhako kiyik mach."
"(vi) 	Jo yikere wiyijo ?iyo Sulwe yo thenge ma Sudan (north)."

Wer pajo majo wero:

"""Nyajurirya oo, oo, Orya?, Orya?"
"Nyajurirya oo, oo, Orya? Orya?."
"Won piny ?a?  Orya?, Orya?."
"Won piny ?a?  Orya?, won piny ?a? Orya?, Orya?."
"Piny Adhola, Orya?, piny Sulwe Orya?, Orya?."""

"Jadwo? nono me marapena chango oketh i oro 1936.  Tich machango jo asa ?eyirok iiye: lweny, kwoyo kwoot kod goyo Achiel.  KUNU, pajo nitye aryo madwo? mere Sulwe Manyichwo jo lwo?o Rwoth Sulwe, aka dhako pere jo lwo?o Michala Sulwe.  Mararyo nitye Nyamalogo manago tele majo lwo?o ni Adhola nitye iwiyi got Nyamanda."

"(v)	Amor Mugulu-Kasede"

"Paka nende waneno ikachako ma Siro me, Mugulu kod Kasede jo wutimere, ma ich achiel.  Mugulu nyinge won chango ilwo?o ni Kayoro to ri chowo mago chango chowo Kunu milwo?o ni Mugulu yo Nyamalogo amumiyo owir nyinge ni Mugulu.  Kendo go ama jadwo? pa Kasede.  To Kasede nyinge oasa winjirok ri wa? tek pere kendo ri miyo pere; Mugulu chango obedo jagwondo."

"Nono me wok chon jotemo paka jowir nyingi jo obed achiel kende, ikabedo mawacho ni Amor Kasede, Amor Mugulu; to jo koyeyere rupir Kasede mito ni apere amuwinjere malo, aka Mugulu bende mito ni apere amonek apa Kasede.  Tundo ka ndelo 10 October 1954 aka jo chokere to jo ridho ni wangi olwo?o jo ni Amor Mugulu-Kasede, indelo no bende amajo dimo iye Jadwo? achiel ma riwo jo gye."

"Nyingi jo man jowacho ni, ""Wan Amor Mugulu-Kasede, Nyajurya Orya? weg piny.""  Aka nyingi jo madongo mati jo chwoko ame:"

"Okonye,	Mawuya,	Ochor,	Asya?a,	Apuwa,"
"Mikwaya,	Nyambiro,	Okeji,	Kamunyi,	Akanga,"
"Kayoro,	Obwaga,	Achiero,	Achiko,	Ochakazi,"
Kasede.

Kweer pajo:

"(i) 	Kweer madwo? Rudina, jo kicham kada geyo yer mere kosa pyen jo kigey."
"(ii) 	Minyur chiemo ikor pendi, kiyik mach, kendo kikyeg thigo."
"(iii) 	Yen Ragadhia?, Akibuk kod Okwero, jo kited gine."
"(iv) 	Jo yikere wiy jo ?iyo kuma wa? chie? podho iye (west)."


Wer pajo majo wero:

"""Nyajurya oo, oo, Orya?, Orya?"
"Nyajurya oo, oo, Orya? Orya?."
"Won piny ?a?  Orya?, Orya?."
"Won piny ?a?  Orya?, won piny ?a?  Orya?, Orya?."
"Piny Mugulu, Orya?, piny Kasede Orya?, Orya?."
"Piny weg, Orya?, piny Amor Orya?, Orya?."""

"Jadwo? nono me marapena mariwo jo gye oketh i oro 1954.  To chango chon oyido jo nitye kod jo dongo aryo, achiel mayo thenge pa Mugulu kende aka man mayo thenge pa Kasede bende kende.  Tich machango jo asa ?eyirok iiye: lweny, dwar kod goyo Achie1.  KUNU pajo nitye Nyamalogo itele milwo?o ni Mugulu."


SIRO 4

NONO JO PA BENDO

"Bendo munywolo nono jo pa Bendo, chango wod Adhola.  Bendo onywolo wode milwo?o ni Sole, aka Sole onywolo Milwen, aka Milwen onywolo yach apar gabich, yach me ama jo nywolo nono Bendo gye manitye pama.  Jo pa Bendo nyingi jo man ma jo pakere gine jowacho ni, ""Wa jo Gorya wan Ogwa? Ayese.""  Dwo? mere ni jo joger swa aka chango jo mako kir ogwange madongo, kokwinyo jo."

"Nono me ochako bedo iyadech ma Nagongera, Tororo kod Kwapa, kiripama akuma jo asa more iye tek tek.  To kareno onyo jolaki i Padhola gipi.  Nyingi jo madongo mati jo chwoko ame:"

"Sole,	A?wela,	Oguti,	Ogola,	Ochol,"
"Milwen,	Owaro,	Obyeto."

"I non Bendo me amachango jali milwo?o ni Oguti odonjo iiye (nen Adech I, Siro 3).  Ja pa Bendo milwo?o ni Milwen amonwa?o Oguti iger dhok, ikabedo ma Poko?o Nagongera, tokelo go pecho pere toloko go panyath pere.  Milwen chango oketho Oguti ioti pa dhako pere milwo?o ni min Owaro, kenyo ama odongo iiye.  Ndiri munyo Oguti odongo, Milwen onywomo rigo mon adek, Abotha nya ja Ramogi, Nyagol kod Nyakuya nyir Morwa Sule."

Kweer pajo:

"(i) 	Kweer pa nono Bendo madwo? SIKONDI.  Ka dhako onywol sikondi bino abina to thono pige inyuka muted ri dhako maminyur, aka nyaka dhako no madho.  Kakobedo ameno nyutho ni nyath no kobed gisilwany maber."
"(ii)	Ka dhako onywol tieko ndelo adek kanyath no ma nyiyach, aka ka ma nyako tieko ndelo a?wen, mafuod kochiemo.  Manyutho ni chiemo marapena, kandelono orumo anyuka no ma sikondi bino thon iye."
"(iii)	Yen milwo?o ni kudho Alwi, kod Ragadhia? kited gin."
"(iv)	Kaminyur yawok, indir mitedo iye kwon apipili (nen Adech III, Siro 4).  Ikelo kudho alwi tichomo inyuka maminyur yamadho kosa ikwon mayachamo.  To kudho alwino minyur no kicham kwanyo woko chungo achunga kenyo ma kweer.  Dukino mu bokere bende ikelo boke mere adek kanyath no ma nyiyach kosa boke a?wen ka ma nyako, tichomo inyim dhioti akanyaka dhako no chiemo."
"(v)	Jo yikere wiyijo neno yokuma wa? chie? woki iye (east)."
Wer pajo jo wero ni:
"""Awuyo wanyithindho awuyo Sambara,"
"Awuyo Ogwa? Ayese kilwor Jowi."""
"Me awer majo wero ka jopako misen pajo, jo p'Ogwa? Ayese jo Bendo jo kilwor Jowi.  Wer me iwero i lweny, ika liel, kod i rut."

"Tich machango nono me oasa ?eyere iiye: lweny, dwar, goyo fumbo, tongoli kod bunde.  Jo nitye kod KUNU adek, madwo? mere 'Okita' nitye Nagongera; man nitye Nyamalogo iwiy got milwo?o ni Nyamanda; maradek nitye Maundo manago tele milwo?o ni 'Wagitoko.'  Jadwo? nono pajo marapena chango jo dimo i oro 1923."

SIRO 5

NONO JO BIRANGA KOD JO PA RAGA?

"Nono Biranga kod nono Raga? baa jo achiel to ri pokirok mubedo chon swa onyo pama nonin me joki?ey ni chango jowutimere kada dichiel.  ?eyo paka pokirok obedo madwo? neni kiri Biranga won odoko opokere ka di kweth.  Tiend nonin me chango ochakere ama: Adhola amunywolo dhano milwo?o ni Omolo aka Omolo kod dhako pere milwo?o ni Luya, jonywolo nyiyach milwo?o ni Masawa.  Masawa me onywol go rut kod Agak (nen Siro 5 (iii) Raga?).  To Masawa obedo kod mon kweth yee to nywolo yach kweth swa aka yach me riwach madhaw dhaw paka asa bedo inyithindho ma jo poko minigin, ndir madit jo kimitere, amumiyo nyithindho pa Masawa jopokere tek tek.  Rumachien towok iye nonin madongo aryo: Biranga kod Raga?."

Nyithindho pa Masawa ame:

"Oyakere,	Nyaka?o,	Jewo,	Ariko,	Owiny,"
"Abo?i,	Okada,	Banda,	Okonye,	Abwor,"
"Raga?,	Gundi."

"Nyithindho me gye bende to jonyayi jangijo munyo jorwenyo swa kiri nywomirok gye jo nywomere, to doko bino riwirok moro ka jangijo madongo joriwere ka jolwo?ere ni wajo pa ?adin akuma onyo owok iye jange adek madongo munyo pama nitye: (i) biranga Owinyi kod p'Ariko, (ii) biranga Nyaka?o kod'Abwor, kodi (iii) Raga?.  To kada nende pama jo pokere, kweer megi kodi nyingijo madit chale, meno nyutho ni nonin adek me chango achiel."

"(i)	Biranga Owiny kod p'Ariko"

"Biranga me nyingi jo man majo pakere gine jowacho ni, ""Wa jo p'Owiny kosa Wa jo p'Ariko, wakilwor Moryeko."" Iyadech machango jo asa dit iye Maundo, Paya kod Kirewa akanyaka jolak i Padhola gye.  Nyingi jo mati jochwoko ame:"



"Owiny,	Oyamo,	Nyakora,	Ade?,	Ajwer,"
"Ariko,	Abila,	Sipa?a,	Okonye,	Ome,"
Ana?a.

Kweer pajo:

"(i) 	Yath milwo?o ni kikwala kited gine."
"(ii) 	Kadhako onywol kimadh pii tieko ndelo adek konywolo nyiyach aka ndelo a?wen konywolo nyako.  Nyuka kende amamadho aka nyuka no bende go won kimak gichinge kwanyo woko imiy'amiya go idhoke."
"(iii)	Oti minyur kiywey tundo kuma minyur wok iye."
"(iv)	Nyuka maminyur madho, kitwak ikendo, amumiyo itedo nyakamathi kachiegin twak titi?o woko."
"(v)	Dukino Athu amiguro gine nyuka pa minyur, kareno otwey sikondi yowiy alikino dukino no."
"(vi)	Ibiyo pig Sikondi inyuka paminyur akanyaka minyur madho.  Ka nyathi munywolino manyichwo bende ibiyo pig sikondi manyichwo, ka ma nyako ibiyo sikondi madhako."
"(vii)	Minyur kiyik mach kosa geyo dhokasik."
"(viii)	Minyur kiwachi ni ""pii."""
"(ix)	Kiwach ni ""Mwenge"" ioti pa minyur, kendo ?ata omedho kidonji ioti no."
"(x)	Minyur kod nyathi jo nindo iboke pendi, kego piny, aka nyarwanda malo."
"(xi)	Ka tekin dhako nywol iriwo dukino Athu idhiot aka munyo minyur yawok ithono pii i dukino no aka pii no thon both nyathi piny ka; meno onyo alwoko marapena."
"(xii)	Jo yikere wiy jo ?iyo yo kuma wa? chie? wok iye (east)."

Wer pajo majo wero:

"(i)	""Mama awuya Biranga Luwo gi samba"
"ee mama awuya Biranga."""

"Jo wero wer me ni rupir munyo jopokere wok bothi biranga wadi, jo luwo gichien giyo samba samba."

"(ii)	""Owinyi lando manjiwo ja mare ochamo, o, o o, lando manago gero."""

Jo wero wer me ka jo kwedo jo Biranga man gye ni pama wa pokere kichutho oripo jamere ochamo gipere.

"(iii)	""Jo gwe jochamiji Bino a, a, jo gwe ?anda arara bino."""

"I wer me jowacho ni jo Biranga man jonek, jochale kod arara, amumiyo Biranga Owiny kod p'Ariko joripo ringo kuma jo ni iye.  Dwo? mere ni joripo pokirok wok bothi Biranga man."

"Jadwo? nono pajo marapena chango oketh go i oro 1945.  Aka tich machango jo asa ?eyirok iiye: lweny, dwar, chuech degi, aditin kod dere, kod goyo tongol, fumbo gi bunde.  KUNU pajo nitye ikabedo milwo?o ni Simwengi yo Katandi, kanyago nitye Lul kod tele."

"(ii)	Biranga Nyaka?o kod Abwor"

"Biranga me ama jowacho ni ""Wajo pa Nyaka?o kosa Wa jo p'Abwor"" jonywomere kod Biranga Owiny kod p'Ariko.  Ikabedo pajo machon jochako Mikera, Maundo, Paya kod Kidoko akanyaka jolak i Padhola gye.  Nyingi jo mati jochwoko ame:"

"Oka?o,	Olek,	Ana?a,	Gundi,	Kalogo,"
"Dibworo,	Abwe?a,	Aroba,	Sipa?a,	Okeya,"
"Nyaka?o,	Osire,	Abo?o,	Akawi,	Ome,"
"Abwor,	Olope,	Adi?."

Kweer pajo:

"(i)	Yath milwo?o ni Kikwala, kited gine kendo kadhako onwa?o nitye kod iiye aka ogeyo kikwala ni iiye no podho woko."
"(ii)	Minyur kod nyath jo nindo iboke nyarwanda."
"(iii)	Kadhako onywol kwon miyatedo riminyur kal mere kirego kidhir gi chingijo, idhiro gi ywech kende.  Ika1 no bel kibed iye kada'chiel, kendo ?ata rego ki?ul chinge law.  Kwon mere iguro kod yath milwo?o ni dukino athu; moko kodo? kidok tedi gine riminyur no, iregarega moko man.  Minyur kachiemo aka diel kosa dhia? ywak kidok chiem nindo aninda kech, amomiyo minyur chiemo diryo kende, ka diegi kod dhok otyek tero isa, chiemo inyango kod iwa? chie? milwo?o ni andela. Minyur kicham chiemo man gye kafuod kowok, kwanyowoko kwon kod nyuka."
"(iv)	Ioti minyur bel kod mwenge kibed iye."
"(v) 	Minyur kiyik mach, kendo pii mamadho imiya miya idhoke."
"(vi) 	Oti minyur kiywey tundo kuma wok iye."
"(vii) 	Jo yikere wiyijo ?iyo yo kuma wa? chie? wok iye (east)."

Wer pajo majo wero:

"(i)	""Mama awuyo Biranga Luwo gisamba ee,"
"Mama awuya Biranga owe,"
"Mama awuya Biranga Luwo gijwom ee,"
"Mama awuya Biranga owe."""
"(ii)	""Jachandi chamo nyarye?a to Owiny ni kere."""
"(iii)	""Jochayo to? pa Osire/Oyire, Jochayo,"
"Jochayo to? pa Osire wa nonen mo pa lando."""

"To? miwero me chango obedo jadwo? milwo?o ni Osire obedo kod bidhi pere, to ji chayo swa ni kada kidh gine, ilweny kinyali timo gimoro.  To rumachien to lweny tundo ni opoy Osire odwoko kod dhia? lando mumboo swa muhembira yo lweny."

"Jadwo? nono pajo marapena oketh i oro 1945.  Tich machango jo osa ?eyirok iiye: lweny, dwar, goyo achiel, kod chuech.  KUNU pajo nitye aryo, man yo Maundo aka man yo Nawire."

"(iii)	Raga?"

"Nono Raga? paka atito ichako ma siro marabich me, wati kod jo Biranga gye.  Jogye nyikway Omolo wod Adhola."

"Jo Raga? jo pakere ni jo nono Agak, kajo poyo baa jo Masawa ma chango onywol go rut kod Agak.  Kabedo machango jochako bedo iye a yo Molo yokew kod jo Misowa odoko kod yo Paya.  Chango jo chwoko ka bedo no ni Omolo kajo poyo kwar jo, to romachien tiwiro ni Molo.  Nyingi jo mati jochwoko ame:"

"Raga?,	Banda,	Jamitero,	Okada,	Gundi,"
"Anyuka,	Obela,	Atwomo,	Mupyana,	Orono,"
"Abo?,	Okela,	Jamito,	Omolo,	Wanya?."

Kweer pajo:

"(i)	Yath milwo?o ni Kikwala kited gine."
"(ii)	Yath milwo?o ni dukino Athu amitimo alikino miguro gine kwon ri minyur."
"(iii)	Minyur kod nyath jo nindo iboke pendi nyarwanda adek kosa a?wen, paka kweer nitye."
"(iv)	Minyur chiemo imatigija, kareno imatigija no ochom iye kudho alwi aryo ithenge kod thenge."
"(v)	Pii mitedo gine chiemo pa minyur kithon piny, kothon tiweyo pii no, titiyo gi man."
"(vi)	Jo yikere wiyijo ?iyo yo kuma wa? chie? wok iye (east)."

Wer pajo majo wero:

"(i)	""Konee wanyikwai Omolo atimo madiwon iyan oda?an!"""
"(ii)	""Owiny gi Raga? wilaro ker a?o?"""

"Jowero wer me ka jo penjo nyawot jo, Biranga Owiny, ni a?o mumiyo jopokere nichango jolaro rwoth a?o?"

"Jodwo? nono pajo marapena oketh i oro 1945.  Tich machango jo asa ?eyere iiye: lweny, pach, kwoyo bunde kod goyo fumbo, tongol gi gwara.  KUNU pajo nitye kadiryo, Igunda pa Omolo yo Molo aka man jowacho ni nitye yo tele ma Misowa ma Wasungu jo lwo?o ni Elgon."



SIRO 6

NONO JEP-ODWI

"Nono me kadanende nyingi jo olwoowere ni Jep-Odwi kosa ni Odwi-Jep jo nono achiel kende.  Ji aryo me Odwi kod Jep chango Adhola amonywolo jo.  To nenere ni chango jobedo nyithindho majoluwere aka odoko jomitere tek tek, kir nyithindho pajo gye to jomitere to miyo nono me bedo makopokere.  Kabedo pawutimere me chango obedo wi got milwo?o ni Amele yo Paya; kenyo ama Jep otho iye aka omini mere Odwi otho gi Soni.  Nyikwayi Jep jodit yo Paya kod Soni, aka nyikway Odwi jodit yo Gombila Iyolwa kod Mulanda.  Chalo chango obedo dhaw moro mumiyo nyikwayi Odwi joringo yo Mawele aka nyikway Jep jodo? yo Lul, to kende kada ameno jo kopoko nono."

"Nono me nyingi jo man ma jopakere gine jowacho ni ""Wajo p'Odwi-Jep ?anda Adundo.""  Jowacho ameno rupir ni chango welo pajo nok.  Nyingi jo madongo mati jochwoko ame:"

"Achandere,	Ochuna,	Arwo?,	Aryo?a,	Achera,"
"Odwi,	Asipa,	Olwalo,	Opuka,	Ofumula,"
"Jep,	Opoto,	Aryonji,	Onderi,	Mayamba,"
"Misirwenyi,	Arojo,	Owinda,	Nyamuwere."

Kweer pajo:

"(i)	Mon jo pa Jep-Odwi jokicham diegi tundo kuma jo chok iye nywol, kendo kadhako nitye kod iye kikali kosa geyo omunye diel kosa lach mere."
"(ii)	Yath milwo?o ni ogeli jokited gine."
"(iii)	Minyur kod nyath jonindo iboke pendi nyarwanda, kendo kunyo ithumo boke no mopodho piny kidim."
"(iv)	Kunyo ithumo peendi nyath jomobedo kenyo gye jobuno pii idhokijo akajo ?uri gi pii no idhokijo, didek kosa di?wen paka kweer nitye; aka kotyek thumo, tojo gye jo?ulo pii kiromo ni pwaaa."
"(v)	Minyur chiemo ikor pendi nyarwanda, kendo go kiyiki mach."
"(vi)	Ndiri maminyur wok, indelo mara Apipili (nen Adech III, Siro 4). gwara ywak thumi bende mor, aka imyelo kithoko oti kweer adek kosa a?wen; aka boke ogel adek kosa a?wen itwomo gine pii kosa ko?o akithono idhok mini nywol."
"(vii)	Jo yikere wiyigin neno yo Sudan (north)."

Wer pajo majo wero:

"(i)	""?anda adundo ee, e, e, e Jep-Odwi kipo? ryete"
"?anda adundo ?ata kuro ogwa? won o?ey."""
"(ii)	""Kemeyo alinda ngwe morika chi?a"
"?ata okuro ogwa? won ?eyo."""

"Jadwo? nono Jep-Odwi marapena oketh i oro 1945.  Tich machango jo asa ?eyere iiye: lweny, goch fumbo kod tongol, kendo jotemo ye kitana jii gi joloka ma Busoga.  Jo nitye kod KUNU aryo, marapena goti manitye yo Paya milwo?o ni Amele; aka mararyo nitye Sirongo chiegin kod jwom Wadama, manago tele bende ilwo?o Sirongo."


SIRO 7

NONO KATHOWA

"Nono Kathowa nitye achiel kende ma kopokere, aka jal milwo?o ni Kathowa wod pa Adhola amonywolo jo.  Nono me jo more yo loka milwo?o ni Kathowa iyadech ma Mbula."

"Nyingi jo man ma jo pakere gine jowacho ni ""Wa jo Kathowa chiewi yengo kondo.""  Nyingi jo madongo mati jochwoko ame:"

"Alemi,	Nyasya?a,	Okuna,	Obiro,	Asuru,"
"Ali?a,	Mbele,	Kathowa."

Kweer pajo :

"(i)	Paka jowacho ni nono pajo nono Chiewi amumiyo jo kigeyi kosa chamo ogwa? chiewi meno akweer madwo?."
"(ii)	Kudho Alwi jo kited gine kada kolo gine tiendijo."
"(iii)	Minyur kod nyath jonindo iboke pendi nyarwanda."
"(iv)	Minyur chiemo i kor pendi kareno ochom kudho alwi itheng kor pendi no."
"(v)	Jo yikere wiyijo neno yokuma wa? chie? podho iye (west)."

Wer pajo majo wero:

"(i)	""Alijegeje chiewi yengo kondo wajo Kathowa ngira busa."""
"(ii)	""Muga nyakawa waneko sagata amele."""

"Jadwo? nono Kathowa marapena oketh i oro 1945.  Tich machango jo asa ?eyere iiye: lweny, dwar kod chweyo chipi.  KUNU pajo nitye yo Senda i tele milwo?o ni Pasakula."


SIRO 8

NONO JO KOCH

"Nono koch chango Adhola amunywolo baa jo milwo?o ni Mawuya.  To gimomiyo jo kotero nyingi jo ni wanono Mawuya, jowacho ni chango onywol jo wuti mere kod O?er; to munyo jokidho fur to koth ero chwe to O?er rilithirok pere to ringo ilul weyo wad furo; amumiyo wad mudo? imuga me, jo chwokere ni wajo ""Koch, wakoch wok both O?er.""  (Akuma owok iye agecha mawacho ni lithirok omiyo O?er otwi yiwe.)"

"Tiend nywolirok obedo ama, Adhola onywolo Rut, Mawuya kod O?er.  Mawuya to nywolo Kadowa, Kadowa to nywolo Mbulante, aka Mbu1ante onywolo yach me, Okeya, Jakondo, Olando kod Obongiti.  Mawuya chango otho gigunda pere yo Maundo, to romachien to nyithindho pere jotuk Poyemi kamilwo?o ni Umanda, kod Nyamalogo akuma nitye iye kir KUNU pajo witele milwo?o ni Nyamanda, to ti jolak Padhola gye gipi.  Nyingi jo man jowacho ni ""Wa jo koch wa jo O?er.""  Aka nyingijo madongo mati jochwoko ame:"

"Mawuya,	Jawumanda,	Olando,	Wamugoya,	Jabbo,"
"Kadowa,	Mbulante,	Damba,	Onyanya,	Okeya,"
"Pero,	Jakondo,	Kibisa,	Aute."

Kweer pajo:

"(i)	Kweer pajo madwo?, O?er ni meno ominijo.  Kituch O?er both nyath ma?ich, kendo kadhako nitye kod iye aka onwa?o kidho woth kamoro kosa onwa?o kidho thugin, aka neni kosa romi kod O?er, togik agika, kidok kidh yowoth no.  Kiryem O?er indelo."
"(ii)	Nyiger akweer maluwo O?er idwo?, aka kiri iwer bende jowero gigipiny aryo me kende."
"(iii)	Japidi nyath kigey odi nyiger."
"(iv)	Minyur chiemo kosa na?o nyuka ikor pendi nyarwanda."
"(v)	Minyur kiyik mach kafuod kweer mawok korumo."
"(vi)	Jo yikere wiyijo ?iyo yo Sudan (north)."

Wer pajo majo wero:

"(i)	""Kitye eee, e, Kitye won pech owa?."""
"(ii)	""Jochayo ?anda wambwe, jochayo, ropir kama chango O?er oringo ilul Mawuya odo? kende."""
"(iii)	""Omwana we Nkima wewule."""

Wer maradek me owok kwom moni pajo machango jo asa nywomo wok yo Busoga aka moni no amajo wiro wer kod Dhowasoga.

"Jadwo? nono pajo marapena chango odimi i oro 1908, gimo kelo dimirok me bedo chon ye ama rupir jadwo? no chango idimigo bende bedo Rwoth.  Ra ameno tekin chamo rwoth to bedo bende jatel nono pajo gipi.  Tich machango jo asa ?eyere iiye: lweny kod migimba koth."


SIRO 9

NONO KOI

"Nono Koi gye chango baa jo achiel.  Nywolirok pajo obedo ama, Adhola onywolo Koi aka Koi onywolo yach aryo Katandi kod Wangara.  Katandi onywoligo ikabedo milwo?o ni Katandi chiegin Nagongera aka Wangara onywoligo Maundo."

"Nono me chango jo chako bedo iyadech ma Nagongera kod yo Nyamalogo, akanyaka jolak i Padhola gipi."

"Wok chon nyikway Katandi kod Wangara onwa?o nono achiel, Koi.  To romachien jopokere rupir nyikway Katandi onwa?o joyiliyili jomito nekoji aka ichulo kwor mere ineko kir jo pa Wangara (nen Adech II, Siro 1).  Ra'meno to jo pokere to jo chako kir nywomirok onyo pama jotemo ye ni jo odok joriwere to fuod konyalere."

"(i)	Koi Katandi"

"Nyingijo man jowacho ni ""Wa jo Kwach."" Aka nyingijo madongo mati jo chwoko ame:"

"Mwera,	Ogweyo,	Wakaniaga,	Aule,	Kamira,"
"Katandi,	Okwalo,	Jasu,	Mo?onapa,	Obanja,"
"Osira,	Oyath,	Aabo,	Miron,	Kisalaka,"
"Oware,	Olele,	Onyama,	Tekere,	Malawa,"
"Mo?,	Nyamwaya,	Mayingo,	A?ura,	Mayeye,"
"Jadwo?,	Opyakoli,	Opilo,	Onapa,	Nya?onda."

Kweer pajo:

"(i)	Kweer madwo? ""Kwach,"" jo kichami kada pyen mere jo kigey."
"(ii)	Minyur kimak agwata akatwomi pii itwomatwoma rigo, kendo kiyik mach."
"(iii)	Minyur chiemo ikor pendi, aka ichodha chodha chiemo no gi kor pendi bende, kendo kachiemo obudho akapodh piny kidok chiem indelo no nindaninda kech."
"(iv)	Nyathi kod minyur jonindo iboke pendi nyarwanda."
"(v)	Ka Sikondi obino olak ri minyur ichiemo pere, meno nyutho silwanyi maber."
"(vi)	Jo yikere wiyijo neno yo kuma wa? chie? podho iye (west)."

Wer pajo majo wero:

"(i) 	""Alinda kachi?a Alindangwe-Kwach."""
"(ii)	""Chwo nindo woko e, e, e, e chwo nindo woko alimbaka."""

"Jadwo? nono pajo marapena chango oketh i oro 1941.  Tich machango jo asa ?eyere iiye: lweny, dwar kod chuech.  KUNU pajo nitye aryo marapena nitye Katandi wi tele milwo?o ni Nyafumba aka mararyo nitye Nyamalogo wi tele Nyamanda."

(ii) Koi Wangara

"Koi me nyingijo man jowacho ni ""Wa jo gwe ?anda, arara bino.""  Ni rupir chango jobedo ji mowor swa paka arara.  Nyingijo madongo mati jo chwoko ame:"

"Wangara,	Onder,	Otyaka,	Opya?i,	Adome,"
"Nyingara,	Sidyemi,	Abila,	Kapisi,	Awacho,"
"Wenda,	Chwodho,	Kasala,	Oruk,	Onyemba,"
Omeja.

Kweer pajo:

"(i)	Kweer pajo madwo? Simbwor, arara kanyaminyami madwo?, machamo malomalo paka nono me chango."
"(ii)	Kithumo peendi nyath ikelo bel kod okoko ripo amiketho ikor pendi maremo chuer iye."
"(iii)	?ata omadho mwenge kidonji ioti maminyur nitye iye."
"(iv)	Itedo idegi manyien kende kende ka dhako onywol, kendo minyur no kiyik kosa geyo mach."
"(v)	Minyur kod nyath jonindo iboke pendi nyameji adek, kanyath manyichwo to ka manyako jonindo iboke pendi nyarwanda a?wen."
"(vi)	Kwon kosa nyuka pa minyur iguro kod yath milwo?o ni dukino Athu."
"(vii)	Law Sikondi ibiyo ichiemo pa minyur akachamo."
"(viii)	Jo yikere wiyijo ?iyo yo kuma wa? chie? wok iye (east)."

Wer pajo majo wero:

"""Wajo gwe wajo pakirara wachamo malomalo."
"Wajo gwe ?anda arara bino."""

"Me a kirembe pajo madwo?.  Jo wacho ni kajomidho kosa mako gimoro jomako amaka kichutho kichutho, swa paka arara."

"Jadwo? nono marapena chango odimi i oro 1938.  Tich machango jo asa ?eyere iiye: lweny, dwar, chuech, theth kod pach.  KUNU pajo nitye Maundo witele milwo?o ni Pasere."


SIRO 10

NONO KOYO

"Nono Koyo nitye achiel kende ma kopokere, aka nyingi jo man jo wacho ni ""Wa jo Koyo wa Joge.""  Wod pa Adhola milwo?o ni Ligeyi amachango onywolo nono me.  Ligeyi me chango onywol go rut kod Ogwa? milwo?o ni Koyo (Ondiek) ameno amumiyo nono me ochamo nyingijo ni Koyo, kendo kweer pajo madwo? kendo majo lworo tek tek aa ogwa? Koyo."

"Ndir machon chango nono Koyo jolokere Ogwa? Koyo won maka jowacho rin ni luw ?et ryete kacha aka abende aluw gikorin, to kati wiromo gi yo ?ete cha iromo aroma kod go munyo otyeko lokere ogwa?.  Ri ameno chango jo nono mani jolworo nono Koyo swa kidho gi jo dwaro obwol, menyo ?wen, kosa dimo yen."

"Ligey won chango onywolo wode achiel milwo?o ni Misir aka wode me amunywolo yach aboro: Othieno, Asiep, Pola, Dul, Nima, Wandya, Rombo kod Dibworo.  Aka yach me bende amunywolo nono me gipi munyo pama nitye.  Chango jo chako bedo iyadech milwo?o ni Mifumi aka nyaka jo kowere yo Mikiya kuma nitye tele ma Kunu pajo pama.  To ti jo asa nwa?ere yo Sukuru, Tororo, Kidera, Osia, Okwira, Omede kod iyadech madit i Padhola gipi.  Nyingi jo madongo mati jo chwoko ame:"

"Ligeyi,	Alecho,	Apuwa,	Akany,	Nima,"
"Rombo,	Obela,	Mugumele,	Misir,	Pola,"
"Dibworo,	Asiep,	Osew,	Dul,	Wandya."

Kweer pajo:

"(i)	Kweer madwo? aa Ogwa? Koyo; jo kinek kendo jo kituch nyinge won ni ""Ondiek"" i oti paja Koyo.  Kendo dhako ja Koyo ka nitye gi iye aka tuch nyinge ka bothe to iyeno podhowoko, ka minyur to nyathi no tho kosa two tektek.  (Jo wacho ni chango chon, kadhako onywol ogwa? me yado kelo akela ri minyur no ri?o lee kis ndir wok idudi.)"
"(ii)	Dhokasiki akweer mararyo i dwo? ka dhako onywo1 kigey dhokasiki kosa mach kosa tedo."
"(iii)	Ka dhano tero nyako, ka opor gine aka ogwa? koyo ywaki, idwoko adwoka nyano kidok ter, rupir meno nyutho silwany marach."
"(iv)	Jo yikere wiy jo ?iyo kuma wa? chie? podho iye (west)."

Wer pajo majo wero:

"""Oo Ee e Joge-Dala jo Koyo, dala jo Koyo dala jo Miliro,"
"Oo Ee e Joge-Dala jo Koyo, dala jo Koyo dala jo Miliro,"
"Wa ?anda Wambwe, wakipo?, ryete, wa dala jo Miliro."""

Jadwo? nono me marapena chango oketh i oro 1939.  Aka tich ma yado jo asa timo: lweny kod dwar.  KUNU pajo nitye witele Mikiya.


SIRO 11

NONO LAKWAR

"Nono Lakwar nitye achiel kende ma kopokere diryo.  Chango Jadwo? milwo?o ni Lakwar, wod pa Adhola amunywo1o nono me.  Kabedo pajo marapena obedo Paracham, Mwelo, kwo? tele milwo?o ni Kalanga; pama tele no a Kunu pajo.  Wok Mwelo jokidho Soni kuma ochwok ni Soni Lakwar aka jomegi jolaro yo Nyawiyoga; iyadech aryo me ama fuod jo diti ye tek tek."

"Nyingi jo man jowacho ni ""Wa jo Lakwar wa jo pa Nyilando wa jo Kalanga.""  Aka nyingijo madongo mati jo chwoko ame:"

"Nanga,	Mugaroya,	Mikew,	Achok,	Okalo-Dhia?,"
"Janonga,	Alia?a,	Obala,	Lakwar,	Fumbi,"
"Yecha,	Oko?o,	Obuya."

Kweer pajo:

"(i) 	Kweer madwo? Nyilando, jowacho-nijo nono Nyilando.  (Nono me jochale kod nono jo Nam ri kweer ma Nyilando, nen Siro 14)."
"(ii)	Yath milwo?o ni kikwala kitedi gine."
"(iii)	Mon pa jo Lakwar kafuodi jonywol jokichami diegi.  (Ka, jo chale kod Jep-Odwi, nen Siro 6.)  Aka, konywol diel kibedi chiegin kendo dhano kipima ywak pa diel ni mee i oti no."
"(iv)	Minyur kod nyathi jonindo i boke nyarwanda."
"(v)	Minyur chiemo ikor pendi."
"(vi)	Jo yikere Wiyijo ?iyo kuma wa? chie? woki iye (east)."

Wer pajo majo wero:

"(i)	""Banja makorum a, a, wajo Kalanga nyaka dwoko wakipo? laro."""
"(ii)	""Se, se Nyilando onwa?o awacho gine oyeyo."""
"(iii)	""Kijo Wanyiri Kalanga wakicham diel kere ti wachamo."""

"KUNU pajo nitye Mwelo iwiy tele milwo?o ni Kalanga.  Jadwo? nono Lakwar marapena oketh ioro 1953.  Aka tich machango jo asa ?eyere iye: lweny, dwar, chuech aditini gi goyo dere."


SIRO 12

NONO LOLI

"Nono jo Loli nitye achiel kende, ma kopokere.  Jadwo? milwo?o ni Loli wod p'Adhola amunywolo nono me.  Loli chango onywolo yach abich: Musiguya, Wire, Abo?o, Maseye kod Odere.  Nyathi pa Loli makayo milwo?o ni Musiguya chango ja Misowa milwo?o ni Musiguya amonwa?o ka dhako pa Loli nywolo, tichwoko nyingi nyath no ginyingi jalo.  Musiguya wod Lol me amobedo nyathi mu?eyere swa loyo wad gye, amumiyo kiri pama Jololi jowacho ni jo ""Musiguya.""  Jowacho ameno kajo poyo wod pa Loli no makiwene ni kosa jopokere aka jomani jo Loli Musiguya aka jomani jo Loli makite mupokere.  Nono me chango jochako bedo Nyamalogo rumachien to Loli tuk yo Korobudi, kuma nitye tele majo chwoko ni Oyali?oma ma pama KUNU pajo."

"Nyingi jo man majo pakere gine jo wacho ni ""Wa jo Loli Musiguya wa jo Buli Oyali?oma.""  Nyingi jo madongo mati jo chwoko ame:"

"Loli,	Musonjo,	Jamon,	Ondyeta,	Asodiyo,"
"Musiguya,	Wakera,	Kato?o,	Jachune,	A?iro,"
"Wire,	Nyalulu,	Awayo,	Abu,	Opamere,"
"Abo?o,	Kisuwa,	Mukede,	Ayaro,	Okenye,"
"Maseye,	Ogwiko,	Oworo,	Wadembisa,	Ogola,"
"Odere,	A?opa,	Kamuge,	Okado,	Sigoli,"
"Nyijulu,	Jasa,	Wedi,	Akol,	Nyalwodo,"
"Migewo,	Akweromon,	Sera,	Kipoy,	Jawa?e,"
"Muma,	Munje."

Kweer pajo:

"(i) 	Kweer pajo madwo?, Jow kod Dhia? ni rupir chango Were open miyojo dhia?. (Ni dhano pajo milwo?o ni Maseye chango Were omiyogo Dhia? matar magumo kod diel matar magumo aka gigipiny me okelo rijo ?a?o maditi.)"
"(ii)	Dukino Athu kited gine."
"(iii)	Minyur kod nyathi jonindo iboke pendi Nyarwanda."
"(iv)	Minyur Kiyik mach."
"(v)	Kadhako onywol i kwanyo dhok kod diegi gye pecho itero gichieni aka dhakono chiemo rupir kadiel oywak munyo go chiemo weyo chiemo no kidok chiem tundo yawere mere.  (Nyithindho majokwath ka joneno dhako ma ja gwondo onywol, jokuro ndir munyo itoko iye chiemo ri dhako no to jo konjo diegi pecho, to diegi chako ywak to dhako no nindo kech ni meno agirachula mabedo ja gwondo!)"
"(vi)	I ndir ma minyur wok iye (ndelo mara Apipili nen Adech III, Siro 4) ndelo no, minyur chiemo ikor pendi karemo alithikwon manende ogurigine kwon kanyachiel kod dukino Athu, o?aw dhioti."
"(vii)	Jo yikere wiyijo ?iyo kuma wa? chie? podho iye (west)."

Wer pajo:

"(i)	""Oyali?oma iyo iyo Oyali?oma iyo,"
"Oyali?oma nyasigende wasira ?ombe."""
"(ii)	""Ee ndelo pa Maseye misen kokwanyo kwoti kilwor nyawote, Akwanyo to? maliend baba akilwor nyawotan chie? chwo orom manago gero."""
"(iii)	""Ee - wi ?ata onek orara oneko nyalwodo giwode, ?ata onek'arara.""  (Chango arara oneko ja Loli milwo?o ni Nyalwodo giwode yo Nyamalogo.  Aka me awer muweri ilyende.)"

"Jadwo? nono Loli marapena chango oketh i oro 1937.  Tich machango jo asa ?eyirok iiye: lweny, kitana ji (Chango jomako mere gi Wasoga majo kelo rijo ji akajo tana yo Padhola), kod Chuech degi (me atich majotiyo swa, loyo kiko mere, chango jo?eyo tek tek amumiyo ochwok ja Loli achiel ni Jamayuli rupir chango mayul amachueyo gine onyoro makiko gine degi).  KUNU pajo achiel nitye Korobudi itele milwo?o ni Oyali?oma aka mani nitye Mwenge, manago olwa aka oriwere kod telin."


SIRO 13

NONO MORWA

"Nono Morwa kada ti jo pokere kadiryo Guma kod Sule, baa jo chango achiel.  Gima okelo rijo pokirok, aa ya? ri?o, munyo jodit aka ri?o kirom jo, to jo chako akwed kajowacho ni jo pa Guma jo kinono kod jo pa Sule, ni rupir ni chango Guma osenga senga Sule.  Aka Guma bende jo wacho ni Sule chango osenga senga jo!  Akwed makite me to kelo rijo pokirok swa, gichako nywomirok.  To kada ameno kula madit fuod riwojo."

"Nywolirok pajo obedo ama: Adhola onywolo jal milwo?o ni Nwa?o (nyinge man Morwa) aka Nwa?o onywolo Napakere, aka jame amunywolo yach aryo Guma kod Sule munyo pama jonywolo nonin me aryo."

"(i)	Morwa Guma"

"Jo Morwa Guma chango jochako bedo iyadech ma Matindi, akuma jowok iye to jo wotho i Padhola pakarom.  Nyingi jo man jowacho ni ""Wa jo Morwa Guma wakongolo Thwol.""  Aka nyingi jo madongo mati jochako ame:"

"Osolo,	Mer,	Okidupa,	Odu?a,	Obuja,"
"Kwach,	A?or,	Achuna,	Pate,	Wadoyo,"
"Alemo,	Nyarusa,	Mwando,	Okimbala,	Ojupa,"
"Oluk,	Otaw,	Apuwa,	 Abweyere."

Kweer pajo:

"(i)	Obolo, Koli kod kudho Alwi kited gine."
"(ii)	Minyur kod nyath jo nindo iboke pendi nyarwanda."
"(iii)	Nyath manyaka onywol kilwok kafuodi min kowok."
"(iv)	Minyur kicham chiemo mu podho piny kada pii kothon piny kidok madh, kendo kicham fufa ma kado, chamo ma pii kende."
"(v)	Pecho maminyur ni iye itedo i degi manyien kende kende, to minyur won kigey kosa yiko mach."
"(vi)	Ri?o kod Mwenge kidonji i oti minyur."
"(vii)	Kaminyur yawok i boro remo dhia? amilwoko gine nyath, kareno oketh nyath no i dhioti."
"(viii)	Ki ya chwoko nyingi nyath iguro dak kiwacho ni ""Won oti ni nyingi nyath me ?a?"" Iwacho ameno kareno i thoko oti aka min nyath kod nyath won jonitye i oti."
"(ix)	Jo yikere wiyi jo ?iyo kuma wa? chie? wok iye (east)."

Wer pajo majo wero:

"""E, e, Kongolo thwol kodonjo i bur kiluwi."
"Wajo Morwa Guma."""

I wer me Jomorwa jopako men kod gero pajo nike rom kod kongolo thwol ma kodonjo i bur kidok luw kada nende i?ati ger ned.

"Jadwo? nono me marapena chango odim i oro 1945.  Aka tich machango jo asa ?eyere iiye: lweny, dwar, chuech kod pach.  KUNU pajo nitye Maundo wi tele milwo?o ni ""Tawo Jwok."""

(ii) Morwa Sule

"Jo Morwa Sule nyingi jo man jowacho ni ""Wa Kongolo thwol wa jo pa Sule.""  Sule kod ji pere jochako bedo ikabedo milwo?o ni Mikoma Nagongera, kenyo amanitye kiri wugo machango jokunyo riwach lweny pa Sewe.  Nyingi jo madongo mati jochwoko ame:"

"Nyamwonda,	Pala,	Asoka,	Owaga,	Ochido,"
"Onwa?o,	Gwaragwara,	Okula?ole,	Ogwaro,	Wasenda,"
"Napakere,	Mweng,	Ojupa,	Dara,	Yoga,"
"Mongoriono,	Sule,	Rek,	Japala,	Ojony,"
"Nyanjew,	Oluka,	Atebo,	Ayila."

Kweer pajo:

"(i)	Kudho Alwi kited gine."
"(ii)	Ri?o, Mwenge kosa beli mwenge kidonji gine i oti minyur kafuod kowok."
"(iii)	Nyath kafuod minyur kowok kilwok, kada pii kigey."
"(iv)	Minyur chiemo i tawo manyien kende kende, kada chiemo pere itedo ateda i degi manyien kende."
"(v)	Minyur kiyik mach."
"(vi)	Jo yikere wiyi jo ?iyo kuma wa? chie? wok iye (east)."

Wer pajo majo wero :

"""E, e, Morwa Sule kongolo thwol kodonjo i bur kiluw."
"Wajo Morwa."""

"Wer me achiel kod ma jo pa Guma bende jo wero.  I wer me Jomorwa jo pako men kod gero pajo nike rom kod kongolo thwol ma kodonjo bur kidok luw, kada nende i?at ger ned."

"Jadwo? nono me marapena chango oketh i oro 1935.  Aka tich machango jo asa ?eyere iiye: lweny, pach bunde kod dwar.  KUNU pajo nitye yo Mikoma, kuma chango jo kunyo iye wugo."


SIRO 14

NONO JO NAM

"Nono Nam nitye achiel kende ma kopokere.  Nyingi jo man jowacho ni ""Wa jo Nam wa jo pa Nyilando.""  Nywolirok pajo, Adhola amunywolo Nam, aka Nam onywolo yach a?wen: Othome, Orach, Migole kod Mugule akanyaka yach me jonywolo nono jo Nam gipi.  Ikabedo ma jochako bedo iye, ilwo?o ni Kisege yo Paya chiegin kew kod Bunyole.  Jo wok Kisege akanyaka jowotho i Padhola iye gye.  Nyingi jo madongo mati jochwoko ame:"

"Aminda,	Otaba,	Gawa,	Gembi,	Oremo,"
"Othome,	Olo,	Awaka,	Chwa1a,	Odero,"
"Migola,	Osudo,	Orach,	Okola,	Ogwet,"
"Mugu1e,	Oligo,	Ongoye."

Kweer pajo:

"(i)	Kweer madwo?, Nyilando, kigey kosa neko."
"(ii)	Obolo, Kudho Alwi, Kweer gwendi kod Awayo, yen a?wen me jo kited  gine."
"(iii)	Kasegere adita kosa adher, kirwak imach ni matedo."
"(iv)	Minyur kod nyath jonindo i boke pendi kego ka nyathi manyako, boke mbiye ka nyathi manyiyach."
"(v)	Jo yikere wiy jo ?iyo yo kuma wa? chie? wok iye (east)."

Wer pajo majo wero:

"""Milandi kiwor wad Arungasa, Arungasa,"
"Milandi ?anda achiel Arungasa, Arungasa,"
"Oremo bino Arungasa, Arungasa,"
"Ogwet bino Arungasa, Arungasa,"
"Wanyithindho nyameji, Arungasa, Arungasa."""

"Jadwo? nono me marapena oketh i oro 1947.  Aka tich machango jo asa ?eyirok iiye: lweny, chuech aditin, dere kod degi.  KUNU pajo nitye ikabedo milwo?o ni Kisenge yo Paya, manago tele milwo?o ni Nyakidugiya."
SIRO 15

NONO JO NYAKENO

"Nono Nyakeno nitye achiel kende.  Nywoliroki pajo: Adhola onywolo wode milwo?o ni Simwenji, aka Simwenji chango Were omiyogo akendo makeno mombo swa, to timo kooy chak dhok pere machango go kwayo.  Wok ndiri no to keno bedo ri Simwenji kweer madwo?.  Aka go won bende to wad chwoko rigo nyinge ni Nyakeno ni rupir omaro akendini kod kooy makeno.  Simwenji nyinge man munyo ilwo?o ""Nyakeno"" onywolo yach a?wen: Nyagwanja, Oli?a, Orono kod Moti.  Aka yach me amajo nywolo Nono Nyakeno paka pama nitye.  Chango jo chako bedo Katandi akanyaka jo wotho i Padhola gye.  Nyingijo man jo wacho ni ""Wa jo Simwenji wa jo pa Nyakeno wakilwor chwo kada oriwo.""  Aka nyingi jo mati jo chwoko ame:"

"Misinde,	Osia,	Oli?a,	Oyo,	Athondhe,"
"Simwenji,	Minyaw,	Nyagwanja,	Ojo?,	Moti,"
"Nyakeno,	Oligo,	Kifa,	Nyachodha,	Orono."

Kweer pajo:

"(i)	Kweer madwo? Akendo keno, me ama kadhako onywol ifwono boke mere amipyelo iye nyath; kendo kadhako nitye kod iye kikal akendo kosa donjo kuma akendo otwi iye."
"(ii)	Milusa kod Akibuk kited gine."
"(iii)	Jo yikere wiy jo ?iyo kuma wa? chie? wok iye (east)."

Wer pajo majo wero:

"(i)	""Akyam dhano wajo pa Nyakeno wajo cham ji."""
"(ii)	""Ominiyo, Simwenji, jo pa Nyakeno jo kilwor wad."""
(Ominiyo dwo? mere ni mini-win amina jo kwor no tek tek).

"Jadwo? nono me marapena oketh i oro 1953.  Aka tich machango jo asa ?eyere iiye: lweny, dwar kod kwath.  KUNU pajo nitye Katajula kod Lwala, manago Olwa majo lwo?o ni Simwenji."


SIRO 16

NONO JO NYAPOLO

"Nywolirok pa Nyapolo kod ra?o chango olwo? go ni Nyapolo nitye iy' Adech I, Siro 1.  Onyo ka wayaneno paka Nyapolo Nono gipi nitye.  Nyapolo wod pa Adhola onywolo yach a?wen, nyathi makayo pere ochwoko go ni Ranga (Rwoth), nyath mararyo Ogule (chango omiyogo migosi madwo? to chako noro kod gulirok gye to wad Chwoko ni Ogule), maradek Oligo, aka mara?wen Nyafuondo.  Yach me gye kutho marapeno jo bedo inono achiel Nyapolo, munyo jo kinywomere.  To munyo yach nyikway Nyapolo jo more aka pok ri?o kirom jo to jochako akwed, to Ogule pokere to chako nono pere ni Nyapolo Ogule.  Kada jo pokere jo konywomere piyo.  Nywomirok ochako i ndir ma Oloo Majanga dhumo (nen Adech I, Siro 5), tundo kiri pama.  Jo pa Ogule jo nywomo jo pa Ranga, Oligo kod Nyafuondo.  To ja dek me jo Ranga, Oligo, Nyafuondo jo kinywomere kendo jo nono achiel."

"Nyapolo gye chango jo chako bedo Katandi kuma chango onywol iye kwar jo, kod yo Senda.  To riwach dhaw dhaw amumiyo jo chako tuk joman jo kun wiloka paka jomiwacho jo ni jo pa Masar, me kinono anona man manyikway Adhola.  Jo pa Masar me jo nono Nyapolo Ogule aka baa jo machango ilwo?o ni Masar, olimo dhaw moro kod wutumin go jo pa Ogule.  To go pokere to kun, to kidho yo Nyawiyoga.  To wok indirino nyikway jalo pama ilwo?o jo ni jo pa Masar, to kareno jo kinono man kendo fuod jo kolimo pokirok apoka swa malimo chako nono man ni wajo ""Nyapolo pa Masar.""  Aka jo Nyapolo madit man jo nitye yo Gombila ma Kwapa."

"(i) Nyapolo Orangi, Oligo kod Nyafuondo"

"Nono me nyingi jo man jo wacho ni ""Wa jo Nyapolo wa jo Luli tworo.""  Jo wacho ameno ka jopoyo gine Luli tworo machango diti yo Katandi machango onywolijo iiye.  Aka nyingi jo mati jo chwoko ame:"

"Adhola,	Oligo,	Oywelowo,	Jewo,	Keta,"
"Ranga,	Nyafuondo,	Jabuka,	Aripa,	Nyakur."

Kweer pajo (nono Nyapolo jonok kod kweer):

"(i)	?ata Bura omako kicham rombo i oti Nyapolo gye."
"(ii)	Minyur kiyik mach, kendo go kod nyath jonindo iboke pendi nyarwanda."
"(iii)	Jo yikere wiyi jo ?iyo kuma wa? chie? podho iye (west)."

Wer pajo majo wero:

"(i)	""O?olan indelo Nyapolo"
O?olan ga dita kodhi
Jalul Tworo ti kodwok
Nyapolo Dwok mogut
Nyapolo Nyaka dwoko
Chie? olyel ri Aremo Diyo?eye
halo magambala PUKU PUKU AREMO
"Diyo?eye halo magambala."""

"Wer me ochako ama: Chango munyo okidh lweny to jalimoro milwo?o ni Aremo olworo lweny to ringo dwoko wacho rijo pecho ni oweyo igoyo Nyapolo swa miti ti kodwok.  To mon chako ywak, ni opoy Nyapolo won otundo, to Nyapolo gut swa riwach pa Aremo.  Ti chako wer Aremo."
"(ii)	""Eee wajo Nyapolo wak ran."
Nyapolo kipenji ti nwa?o.
"E e e wali?ali?a ri banja, Nyapolo ni banja,"
"O o o mon nywolo jogero, mon nywolo jokisinye."""
"(iii)	""E e e nyath achiel kidhano andha.  Nyath achiel kidhano."
E e e Kabul oywak tinditindi
"Jo Nyapolo kabul oywak ?ata oyworin nyath achiel."""
"(iv)	""Olinda ngwe e e e Lweny Kanyinga waneko wadwoko wajo Nyapolo wak poti wakilwor, wajo Nyapolo kichim wan, kichimijo."""

"Jadwo? nono marapena chango oketh i oro 1945.  Tich machango jo asa ?eyere iiye: lweny, dwar kod goyo bunde.  KUNU pajo nitye yo Katandi milwo? ni ""ODI MIEL,"" manago lul kod telin."

(ii) Nyapolo Ogule

"I nono Nyapolo, Ogule nitye kende, aka jo nywomere kod Nyapolo man.  Jo pakere ni ""Wa jo Nyapolo wa jo po Ogule.""  Aka nyingi jo mati jo chwoko ame:"

"Kanyima,	Adada,	Okumi,	Mariyo,	Othoyo,"
"Majanga,	Ochiro,	Opela,	Kwon Kal,	Nyamwoda,"
"Kinara,	Alimi,	Alyewino,	Aripa,	Nyandere,"
"Kayinja,	Odoko,	Itu?a,	Keta,	Jakur,"
"Nyakur,	Nyakito,	Owala,	Kapurye,	Oleli,"
"Ogaka,	Akenya,	Okoya,	Ayese,	Masar,"
"Oku?i,	Yudu,	Masanja."

Kweer pajo (nono Nyapolo jonok kod kweer):

"(i)	?ata Bura omako kichami rombo, i oti Nyapolo gye."
"(ii)	Minyur kiyik mach, kendo go kod nyath jonindo i boke pendi nyarwanda."
"(iii)	Jo yikere wiy jo ?iyo kuma wa? chie? podho iye (west)."

Wer pajo majo wero:

"""E e e Wajo Nyapolo wakiran"
Banja mawan no Koran.
"Alinda ngwe kachi?a."""

"Jadwo? nono marapena chango oketh i oro 1941.  Aka tich machango jo asa ?eyirok iiye: lweny, dwar, chowo Bura kod migimba koth.  KUNU pajo achiel kod ma pa jo Nyapolo man, nitye yo Katandi ilwo?o ni ""ODI MIEL"" manago lul kod telin."
SIRO 17

NONO NYIRENJA

"Jo pa Nyirenja nyingi jo man jowacho ni ""Wa jo Paliwa Chak Chiewo.""  Jo nitye nono achiel kende ma kopokere diere.  Nywolirok pajo achako kwo? Adhola, munywolo nyath pere milwo?o ni Nyirenja.  Aka Nyirenja onywolo wode milwo?o ni Kasewe, to Kasewe kod dhako pere milwo?o ni Nyamichala to jo nywolo yach abiriyo me: Waseni, Arucha, Adipa, Omuya, Orupe, Onyay kod Ono?or.  Aka yach me amunywolo nono Nyirenja ma pama nitye.  Kabedo pajo marapena obedo Maundo kod Nyamalogo.  To pama jonwa?ere ikis adech ma Padhola.  Nyingi jo madongo mati jo chwoko ame:"

"Arucha,	Laro,	Otiti,	Osyaga,	Ondowa,"
"Adipa,	Kaburu,	Kalengere,	Ono,	Wagondi,"
"Omuya,	Alecho,	(Olengo),	Olenge,	Didworo,"
"Orupe,	Kedi,	Onwa?o,	Oyeyo,	Ogu?,"
"Onyay,	Odugo,	Otwey,	Adito,	Siya,"
"Wesen,	Obedo,	Jachieni,	Malala,	Okwer,"
"Malilo,	Omubala,	Ogen,	Machar,	Okimen,"
"Jadyewa,	Manyinge,	A?opa,	Ote,	Ofumbi,"
"Olero,	Idoli,	Asii,	Obu?a,	Ngira,"
"Kole,	Oda,	Olando,	Opiti,	Ombigo,"
"Alyew,	Oguwa,	Nyonyi,	Jambaka,	Ogweyo,"
"Sikola,	Omwona,	Omana,	Sele,	Aluka,"
"Ono?or,	Ojaga."

Kweer pajo :

"(i)	Jopaliwa jongoye gi kweer man gye kwanyowoko ""chak ma chiewo.""  Gime obino ama, Nyirenja kod dhako pere gye jotho joweyo Kasewe ikich madwo?.  To dhia? pa baa mere milwo?o ni ""Oliwa"" amopidho go gichak ma chiewo tundo kuma Kasewe opo? to bende nywomo.  To pama chak ma chiewo bedo kweer madwo? swa ri jo Paliwa.  Ka dhako onywol ikuth ikiro chak ma chiewo i kanindo kod bothi minyur ginyathi akanyaka jo nindo i ka nindo no kosa nyathi no dhoth.  Kendo ka ja Paliwa otho kinyiedh dhok mapecho no kafuod koyik ?ato iweyo dhok dhothadhotha."
"(ii)	Jo yikere wiy jo ?iyo kuma wa? chie? podho iiye (west)."
Wer pajo majo wero:
"""E e e chak chiewo, wajo Maundo muweyo"
"dhia? osira malo pa chwo ongoye!"""
"Wer me obedo 'abwon'; obedo ndir achiel jo Sewe jobino to jo yaka dhia? pa japa Nyirenja yo Maundo to romachien to dhako mawon pecho no dwoko to uro ni ""I i i, a a a! anen! anen win jo Paliwa, jo Maundo me paka jo weyo dhia? osira malo okadho gi chak makonyiedh kada anyiedha, pa chwo ongoye pecho me manende jo ki lweny ye kada alwenya!""  Wok ndirino to gime lokere wer nono."
"Jadwo? nono marapena odimi i oro Novemba 26, 1933.  Tich machango jo asa ?eyere iiye: lweny, goyo tongol gi fumbo kod ndijo ma theth atego kod tonge!  KUNU pajo, man nitye Maundo, aka man nitye Nyamalogo witele milwo?o ni Wiyadundo."


SIRO 18

NONO J'ODE

"J'Ode jonitye nono achiel kende jo kopokere.  Olwo? jo ni J'Ode rukwom baa jo manywolo jo chango ilwo?o ni Ode.  Ode chango wod p'Adhola, aka go onywolo yach a?wen: Luge, Wangolo, Owora kod Warya; aka yach me ama jonywolo nono Ode ma pama nitye.  Nyingi jo man jowacho ni ""Wa j'Ode wa jo Mbuluku."""

"J'Ode j'ochako bedo yo Nagongera bothi Adhola to munyo joneno ni joromo aka onyo dudi nok ma fur to jo tuk yo Mwelo, i tyend tele ma Mwelo.  Ka akuma jo nwa?o iiye nyathi lyech to jo lwo?o ni nyathi dhia?, to jo mako jo pidho.  Munyo lyech opo? to lokere mager ka mito ni onek jo, kendo won bin chodo uno to kidho chiemo kende.  Amumiyo ndir achiel to jo chokere ni jo onek thwon ma nono.  Ape! kere jo kwinyo kuma pino ogeto iye: to lyech ere gi jo to neko jo pa nyithindi gwendi.  Wok ndirino to lyech koch kichutho.  To jo modo? to jo loko lyech kweer pa jo; kajo wacho ni kere lyeech bende chuka chiene ji aka lworo tich amumiyo jo lokere lyeech.  Kareno jo?eyo ni ji kende ama jonyalo bedo mager; nikere manago nende omini jo amonwa?o joyaneko ni lee.  Nyingi jo madongo mati jo chwoko ame:"

"Luge,	Kaunye,	Anieye,	Akanyi,	Obanja,"
"Omwolo,	Oyo,	Sekiro,	Anial,	Omaro,"
"Maala,	Odor,	Mbedi,	Ombeyo,	Opilo,"
"Ogol,	Ndira,	Warya,	Ogola,	Kayala,"
"Ogwa?,	Owora,	Omonya,	Kamura,	Obedo,"
"Wangolo,	Onyoko,	Ori?o,	Oluki."

Kweer pajo:

"(i)	Kweer pa jo madwo?, Mbuluku kod lyech, ka j'Ade twoo kosa otho Mbuluku bina bina pecho no to bende chako ywak."
"(ii)	Jo kited kod Akibuk, kigo dhok, asati mar'adita kosa asati mar'odher kosa kasegere dero."
"(iii)	Minyur kicham kwon kal muchiel, tundo kuma wok iiye."
"(iv)	Minyur chiemo ikor pendi kendo kwon kosa nyuka iguro gi yath makudho Alwi."
"(v)	Minyur kod nyathi jonindo i boke pendi nyarwanda."
"(vi)	Jo yikere wiyi jo ?iyo kuma wa? chie? podho iye (west)."

Wer pa jo majo wero:

"(i)	""Mbuluku, Mbuluku Omwa Mwelo"
Mbuluku Omwa Mwelo.
"Bedo i piny Padhola tek wanodok Ode wan,"
"Mbuluku Omwa Mwelo."""
"(ii)	""Chuka chiene waji, Chuka chiene waji."
"Chuka chiene waji walworo tich walokere lyeech."""

"Wer me gye jo chwoko munyo lyech otyeko neko jo.  Jo wacho ni bedo i piny Padhola tek, nen paka lyech onekojo, ni jo ripo dok Ode pajo.  Dwo? mere ni jo ripo tho rigin jo eye i piny me."

"Jadwo? nono marapena chango odini ioro 1953.  Tich machango jo asa ?eyere iiye: lweny, kwath, miel kod dwar.  KUNU pajo nitye wi tele ma Mwelo."


SIRO 19

NONO OJILAI

"Nono Ojilai opokere kad ryo: Ojilai Dibworo p'Arak kod Ojilai Dibworo pa Kwom.  To kada ameno kula pajo kod wer gye achiel.  Inywolirok pajo jobedo wutimere, to riwach ma pok ma ri?o kod ma chulirok kwor, amumiyo oti pa Arak kod oti pa Kwom jo pokere, to jo chako nywomirok.  Nywolirok pa nono me obedo, ama, Adhola onywolo jali milwo?o ni Ojilai to Ojilai me chango nyinge man i lwo?o ni Dibworo rupir chango onywol go rut kod Simbwor.  Dibworo (Ojilai) me amonywolo yach aryo, Arak kod Akwom, aka yach me amunyo nywolo nono Ojilai aryo me. Nono me chango jo chako bedo yo Nyamalogo to pama jo lak i p'Adhola gipi paka rom."

(i) Ojilai Dibworo p'Arak

"Ojilai me nyingi jo man jo wacho ni ""Wa jo pa cham dhano wa jo p'Arak pa Dibworo.""  Nyingi jo madongo mati jochwoko ame:"

"Arak,	Awira,	Nyayole,	Adita,	Adara,"
"Maruk,	Mwera,	Akenya,	Kasimo,	I?ula,"
"Olum,	Yunju."

Kweer pajo:

"(i)	Kweer madwo? Simbwor (Dibworo)."
"(ii)	Ogel kod Akibuk jo kited gine."
"(iii)	Minyur chiemo i kor pendi, kendo go kiyik mach."
"(iv)	Jo yikere wiyi jo ?iyo kuma wa? chie? wok iye (east)."

Wer pajo majo wero:

"(i)	""Dibworo wanamyero"
Dibworo wanamyero
Wanonen chwo ago e e e
Wanonen chwo ago
Dibworo dwoko e e Dibworo bino e e e
"Wanonen chwo ago."""

"Wer me a wer ma Kirembe madwo? swa i p'Adhola; amumiyo kis nono wero ka jowok lweny, kosa"
dwar kosa timo gimoro gye ma nyutho misen.
"(ii)	""Cham dhano wajo pa Dibworo wachamo moro,"
Jo cham ji bino wajo p'Ocham dhano
"Wajo p'Arak wajo cham ji nyaka wadwoko."""

"Jadwo? nono marapena chango oketh i oro 1933.  Tich machango jo asa ?eyere iiye: lweny, dwar kod goyo bunde.  KUNU pajo, madwo? mere nitye Nyamalogo wi tele milwo?o ni Mawele, aka mathi mere nitye Migana, manago obedo lul."

(ii) Ojilai Dibworo pa Kwom

"Ojilai me nyingi jo man jo wacho ni ""Wa jo cham dhano wa jo pa Kwom pa Dibworo.""  Nyingi jo madongo mati jo chwoko ame:"

"Mirima,	Orere,	Madile,	Odero,	Owona,"
"Obungila,	Odumu,	Omuge,	Japyan,	Mageli,"
Kiryama.

Kweer pajo:

"(i)	Kweer madwo? Simbwor (Dibworo)."
"(ii)	Minyur chiemo i kor pendi kendo go kiyik mach."
"(iii)	Ogel kod Akibuk jo kited gine."
"(iv)	Jo yikere wiyi jo ?iyo kum wa? chie? wok iye (east)."

Wer pajo majo wero:

"(i)	""Dibworo wanamyero"
Dibworo wanamyero
Wanonen chwo ago e e e
Dibworo dwoko e e Dibworo bino e e e
"Wanonen chwo ago."""

"(ii)	""Cham dhano wajo pa Dibworo wachamo moro"
Ja cham ji bino to Dibworo ki?iy malo
"Dibworo to ?iyo a?o?"""

"Jadwo? nono marapena chango oketh i oro 1933.  Tich machango jo asa ?eyere iiye: lweny, dwar kod goyo bunde.  KUNU pajo nitye Nyamalogo wi tele milwo?o ni Mawele."


SIRO 20

NONO OLOMOLE

"Nono Olomole nitye achiel, to kende jonok, rupir ni yado kajoyanja joromoye nyakamath to jo ere to jo tho pajo rumo, kiri i wer pajo jo wacho ni ""Watho warumo wajo Olomole."""

"Nyingi jo man jo wacho ni ""Wa j'Olomole waji ma jwom.""  Nywolirok pajo obedo ama, Adhola onywolo jali milwo?o ni Odudi nyinge man ni Olomole, aka Olomole me onywolo yach awichiel: Mijo?o, Tiyo, Wandera, Orach, Omo?o kod Otiyo, aka yach me amunyo nywolo nono Olomole."

"Chakirok bedo pajo jo chako Matindi, to jo kidho Soni i jwom milwo?o ni Pore, me pama KUNU pajo, to joluwo Nyamalogo tojo kadha kadha joluwo Chawolo tundo i jwom milwo?o ni Nyandeta.  To Nyandeta neko jopakidho tyeko woko jo.  Munyo jowotho no, onwa?o wa? jo ?iyo yo por loka Wisoga to kuma jo tyeko tho meg i Nyandeta to jo modo? jowire jo wotho dwoko yochien de tundo yo Pubwok Pasindi, akuma fuod jo nitye iiye madit.  Nyingi jo madongo mati jo chwoko ame:"


"Odudi,	Olweny,	Otiyo,	Orach,	Wandera,"
"Mijo?,	Omo?o,	Tiyo."

Kweer pajo:

"(i)	Jo kicham Nyiger, kendo jokited kod yath milwo?o ni Akibuk."
"(ii)	Jo yikere wiyijo ?iyo kuma wa? chie? wok iiye (east)."

Wer pajo majo wero:

"""Ee wa j'Olomole watiend toko manyandeta,"
"Watho warumo wa j'Olomole manyandeta,"
"Waki po? ryete wa j'Olomole manyandeta."""

"Jadwo? nono marapena chango oketh i oro 1945.  Tich pajo machango jo ?eyere iiye: lweny, kod chiko.  KUNU pajo nitye Soni manago wa? pii milwo?o ni Pore."


SIRO 21

NONO ORUWA

"Wod pa Adhola machango ilwo?o ni Oruwa amunywolo nono Oruwa gye paka nitye pama.  Jali me chango ochamo nyinge rundiri ni Oruwa, rupir nyithindho pere kod nyikwaye, jo bedo kod ruwirok madit; jo chako nywomirok, jonekere, jochulere kwor, to nono bedo abeda mu ruwere swa kichutho kichutho won, paka nyingi jalicha.  Pama dhano nyalo paro ni ruwirok marumachien me amumiyo ochwok jo ni Oruwa to kere be."

"Jadwo? Oruwa chango onywolo yach a?wen: Lapa, Demba, Lusi kod Menya.  Aka nyithindh yach me ama jokelo ruwirok to jo pokere nono ka di?wen; to jo chako nywomirok Oruwa gye a?wen.  To chiegin oro 1918 to jo udi adek, Lapa, Lusi kod Menya to jo riwere to joweyo nywomirok.  Oti pa Demba to do? kende.  Riwirok ma udi adek me joridho aridha swa i oro 1942, ama jo dimo iye jadwo? achiel ni ama obedi ?ata achiel mariwo jo gye.  Gima dwo? kwom Oruwa gye a Kweer.  Oruwa ni gi Kweer mager swa, ma kituki gine, makir okewo pa jo gye kweer no megi tundo kwom jo."

(i) Oruwa Demba

"Oruwa me nyingi jo man jo wacho ni ""Wan wa jo wa? chie? wa jo cham malo, wa goyo aryo.""  Wagoyo aryo, dwo? mere ni jo nywolo rut.  Kabedo majo chako bedo iye a Nyamalogo to pama jonwa?ere i kis adech ma Padhola.  Nyingi jo madongo mati jo chwoko ame:"

"Owanda,	Osama,	Ojaga,	Aroba,	Olude"
Chiko.

Kweer pajo:

"(i)	Kweer madwo? dhia?; ni rupir chango ka jotho iyiko jo i chiel dhok.  To jochamo rigin ri?o dhok, kwanyo woko yen ma chiel dhok jo kited gine."
"(ii)	Obolo kod kasegere moro gye kited gine."
"(iii)	Minyur chiemo i kor pendi aka chiemo no bende imiyo amiya i dhoke, ka chiemo opodho kosa pii othon piny, ndirino kodok'ochiem kosa madho pii tundo yawere mere."
"(iv)	Dhako k'onywol i ketho chooko i fufa (ma pii makiwene ma kado) magochamo tundo wok.  Kendo kicham ri?o tundo kuma jo thugin jo kel rigo ri?o."
"(v)	Keno lyech adek kosa a?wen i omo isa am'itheno gine chiemo pa minyur tundo kum'owok iye."
"(vi)	Minyur kod nyathi jo nindo i boke pendi nyarwanda."
"(vii)	Ka minyur yawok i chwado tiende kod powo wok i dhioti pere tundo iya p'Adhamere kareno iwacho ni wakidho i dwol dhok, i timo ameno didek kosa di?wen."
"(viii)	Jo yikere wiyi jo ?iyo kuma wa? chie? wok iye (east)."

Wer pajo majo wero:
"""Jo pa dibworo wajo cham malo wagoyo aryo"
Jo pa dibworo wajo cham malo wagoyo aryo
"Achamo Dhano nyaka wa dwoko."""

"Jadwo? nono marapena oketh i oro 1932.  Tich machango jo asa ?eyirok iiye: lweny, kwath kod dwar.  KUNU pajo nitye Nyamalogo aka man nitye yo Kiyeyi."

"(ii) Oruwa Lapa, Lusi kod Menya"

"Oruwa adek me Lapa, Lusi kod Menya, joriwere pama; jo lwo?ere ni ""Wa jo pa Dibworo wa jo cham malo.""  (Dibworo, ka nyutho gero pajo.  Jo both jochale kod Ojilai, nen Siro 19.)  Nyingi jo madongo mati jo chwoko ame:"

"Lapa,	Obiro,	Akwa?,	Odel,	Opusa,"
"Lusi,	Anyamo,	Ochier,	Onyo,	Angel,"
"Menya,	Majiji."

Kweer pajo:

"(i)	Kweer madwo? dhia?, ni rupir chango kajo tho iyiko jo i chiel dhok.  To jo chamo rigin ri?o dhok kwanyo woko yen ma chiel dhok jo kited gine.  Kendo wok kwom minyur tundo kwom dhako manitye kod nyathi ma fuod kiwothi, jo ki gey woyo dhia?."
"(ii)	Akibuk kod Matakela, kited gine."
"(iii)	Minyur kiyik mach ka go fuod k'owok."
"(iv)	Minyur chiemo i kor pendi, aka chiemo no bende imiyo amiya i dhoke; ka chiemo opodho kosa pii othon piny, ndirino kodok'ochiem kosa madho pii tundo yawere mere."
"(v)	Minyur kicham ri?o tundo kuma jo thugin jo kelo ri?o.  Ka ri?o ongoye angoya swa woki yo thugin chooko am'itedo amiyoko go gine."
"(vi)	Dhako manitye kod nyathi kigey boke akendo ma keno, kada dhako manitye kod iye bende kigey; kendo ka minyur yawok indirino i fuono boke akendo ma keno amigoyo gine tiende kareno i lamo go ni wakidho i dwol dhok, i timo ameno didek kosa di?wen, paka kweer nyath nitye."
"(vii)	Minyur kod nyath jo nindo i boke pendi kego nyarwanda."
"(viii)	Jo yikere wiyi jo ?iyo kuma wa? chie? podho iye (west)."

Wer pajo majo wero:

"(i)	""Wa jopa Dibworo wajo cham malo,"
Wanwa?o dhano moro waloko go Oruwa mawan
"Jopa Dibworo nyaka wabino."""
I wer me jowero kajo pakere ni jo chingi jo lach chango jo mako ji ma nono man jorwako i nono pajo.
"(ii)	""E, e, e Omwa walangel olwo?o wan ni 'Wadama'. Omwa otieko jo Kiyeyi."
Wajo Ruwa omwa olwo?o ni wanok kere nyaka watundo
"Munyo jo tieko jo Kiyeyi aka waryemo jo."""

"Jadwo? nono marapena chango oketh i oro 1942.  Tich machango jo asa ?eyirok iiye: lweny, kwath kod dwar.  KUNU pajo man nitye Nyamalogo witele milwo?o ni Nyamanda aka man nitye Kiyeyi."


SIRO 22

NONO RAMOGI

"Nono me kada jo weg meg kod joman gye jowacho ni chango jowok yo Busoga i piny milwo?o ni Bulamogi ni rupir Bulamogi chale kod Ramogi; meno ka paka nitye.  Ramogi obedo nyithindho Adhola won aka jo kowok Busoga kada di chiel, rupir nen, Ramogi nyingi mo?eyere tek tek swa i nonini ma Lwo gipi; giranena Ramogi nitye p' Owiny (Kenya), Acoli kod La?o.  Wod p'Adhola milwo?o ni Wangolo amunywolo wode bende to chwoko ni Ramogi, ri nyingi kwarijo kosa wutumin Adhola gin machango jo weyo jo chien kuma jowoki iye.  Nyathi Ramogi me amunyo nywolo nono Ramogi gye manitye Padhola ka.  Bedo pa nono me, jo pen bedo iyadech ma Matindi, kenyo ama lweny pa Sewe amumiyo jo pokere to jo laki i Padhola gipi loyo madit jo nwa?ere yo Gombila Molo, Tororo, Kisoko kod Nagongera."

"Nyingi jo man, jo wacho ni ""Wa jo Ramogi ma Matindi"" dwo? mere ni me Jo Ramogi ma Padhola monywolijo Matindi, makiwene jo Ramogi ma Nyanza kosa ma Kitgum.  Nyingi jo madongo mati jo chwoko ame:"

"Wangolo,	Opany,	Kasa?,	Opata,	Saja,"
"Japath,	Ryama,	Lando,	O?a?o,	Obuya,"
"Aliwa,	A?ura,	Palinya?a,	Lach,	Opali,"
"Nyado?a,	Maseye,	Oli?o,	Kadondoli,	Ikuya,"
"Osilo,	Dewo,	Owolo,	Odero,	Okolo,"
"Aroda,	Kitewe,	Owondo,	Agumbi,	Okode,"
"Laro,	Go?o,	Ndiwo,	Magara."

Kweer pajo:

"(i)	Jo kited kod yath ogeli."
"(ii)	Minyur kodi nyathi jo nindo i boke pendi nyarwanda, kendo minyur kitedi kosa geyo mach ka fuod kowok."
"(iii)	Indir mar'Apipili iriwo dukino Athu idhioti aka itimo (nen Adech III, Siro 4)."
"(iv)	Joyikere wiyijo ?iyo yo kuma wa? chieng podho iye (west)."

Wer pajo majo wero:

"(i)	""Pawangolo Matindi kipoti/kiran e, e, e, Matindi, Sewe otyeko yach ma Matindi kada go perenje."""
"(ii)	Lando pa Kasa? mada omiyi jogero jo chamo e, e, Lando."""
"(iii)	""Jo Ramogi modakana omwa ma kombe jo lwo?o nyir ni Katala?!"""

"Jadwo? nono marapena oketh i oro 1940.  Aka tich machango jo asa ?eyirok iiye: lweny, dwar, miel kod goyo bunde.  KUNU pajo nitye Matindi ilul machiegin gi wugo pajo."


SIRO 23

NONO JO PA GEMBE

"Nono jo Pagembe nitye achiel kende ma kopokere aka madit mere jo nitye yo loka pa Gembe, i Gombila ma Paya.  Baa nono me nyinge chango ilwo?o ni Ogembe, Ogembe me bedo Nyakwar Adhola, to baa mere won nyinge ko?eyere maber.  Ogembe kod wote awichiel, Kungu, Nyamisio, Dumbarya, Kiwene, Opio kod Misana, jochako bedo Maundo; aka jo kowere Katajula yo bothi jo Amor Kagulu Adundo, aka nyaka jowok kenyo to jo man jo oole yo loka Pagembe, aka jo man jo kidho iyadech ma Padhola mopokere opokere."

Kweer pajo:

"(i)	Kweer madwo? bel winyo, jo kigey kada ageya."
"(ii)	Kadhako pa Jopagembe ochielo kal aka kal no nindi makoregi, kal no kidok cham kada dichiel, ikonja konja woko."
"(iii)	Minyur kod nyathi jo nindo i bokependi nyarwanda."
"(iv)	Minyur kiyik mach kendo chiemo pere itedo i degi manyien, kod achiero machiemo iye bedo manyien kende kende."
"(v)	Jo yikere wiyijo ?iyo kuma wa? chieng podho iye (west)."

Wer pajo majo wero:

"""Nyamondo yiwi kwach, kigey, owire rin inonen."""

Dwo? mere ni jo pako gero pajo marom kod gero pa kwach.

"Jadwo? nono marapena oketh i oro 1945.  Tich machango jo asa ?eyere iiye: lweny, dwar kod chuech bwo.  KUNU pajo ilwo?o ni Nyasirenge, nitye witele milwo?o bende ni Nyasirenge."

ADECH III

SIRO 1

WACH MA TITO ADECH MARADEK

"Iyadech me atito kula megi ma dongo ma jo Padhola jotimo.  Kula me megi machon swa munyo pama owey kir timo, paka ma lweny, akisili kod ma nywomirok; aka megi paka ma chowo, ji manok swa mafuodi jo timo rupir ji madit ti jo fuonjere dini ma nyien mupokere opokere to jo weyo kula ma chon.  To kada ameno iyadech me akikidho riwacho ri ji ni jowey kula manyien jodoki imachon; kosa wiro chuny jo ni kere dini kosa kula mati me rach, mawan machon amachango ber amachango miyo wan siem madit.  Meno ka paka nitye.  Andiko adech me g'ato?a ni kis dhano ma ja Padhola kada onyo nitye kod kula man mago luwo, o?ey kula ma kwar wan chango jo timo.  Kendo nyithindho mayowa?e bende jo o?ey kula ma tiend nono pajo, paka chango nitye chon mafuod wasungu jo kobino i piny me.  Odoko jo wiloka bende jo o?ey ni jo Padhola bende chango ji ma jo tiekere i kula makite gye.  Makiwene jo wacho ni ""Alacha gin me chango jo ?eyo a?o? Kole kula majo timo gye jo limo bothi jo wiloka ayino."""

"Ra ameno akwayo jo dongo ma dini gye kod jo dongo fuonjiroki gye jo okir jo ter ni adech me kidho ri nywowo tich pajo.  Kwanyo woko adech me kidho rinyutho adier machon, aka nyaka ji jo?ey maber adier manyien, ma pama.  Kendo piny kadongo dongo riwegi piny; ikula pajo machon kod i kite majo tero iye kula manyien ma jo limo bothi jo man."


SIRO 2

KULA MA CHOWO

"Jo Padhola chango jo nitye gi kula ma chowo i kite mupokere opokere.  Aka gigipiny ma jo chowo bende yado opokere ama: (i) chowo Were Madiodipo kod Were Othim, (ii) chowo Jwogi, (iii) chowo Kunu, kod (iv) chowo Jwok Bura yo Nyakiriga."

"(i) Chowo were ma diodipo kod were othim, me a Were madongo i kis pecho.  Were ma diodipo meno makuro pecho, ji ma iye kod lim gye ma pecho no.  Aka Were Othim kod dhako pere milwo?o ni Nyalike, ama jo kuro gigipiny mawok pecho no gye, paka dhano ma pecho no kakidho lweny, fur, kulo dwar kosa woth moro gye; kod dhok, diegi, roombo, ma pecho no ka jo kidho isa chiemo.  Were Othim nitye kodi jago pere milwo?o ni Mikowe, amamenyo rigo royo ka wotho."

"Were aryo me jo rom idwo?, aka bende i chowo jo kiromo, i ndir ma ka chiemo mandelo ochiek i kecho.  Dwo? mere ni i hongo no amiketho Were walwa gi miyo jo chiemo manyien.  I ndelo no i neko wot gwendi i diodipo ti tedo kod kwon, meno apa Were ma Diodipo.  Aka wot gwendi man i neko dho wa? kach kod kwon mere bende i ketho kenyo ri Were Othim, ni ka obino ocham apere gi dho wa? kach kun okir odonji olar kod Were ma Diodipo.  Nyutho ni wa? kach a kew pa Were ma Diodipo kod Were Othim.  Gwendi mineko gye bedo ma wote kende kende, aka kineko kithum athuma ?ute, i goya goya wich mere piny kareno i luwere i lamo, chuka tho."

"Ka chiemo ochiek i kutho i lamo aki chako chiemo.  Apa Were ma Diodipo amipen lamo, aka kowey nyithindho chamo aka i kidho i lamo ri Were Othim bende apere dho wa? kach aka kenyo bende amichamo iye.  Nyalike, chipa Were Othim bende i tedo rigo kwon nyaka math, bende nyakare kod nyim.  Aka kiwodho kwon no i oti kuma oted iye i wotha wotha agumba tundo kuma oketh iye yo ?ey wa? kach chiegin kod apa chwore.  I ndir ma lamo me mon jo chiemo gi ri?o gi nyim."

"Chowo pa Were Othim ma dwo? mere i chowo go isa yo thim wiryete.  Aka wiryete no bende amigeto iye oti ri Mikowe jago pa Were no.  Kanyaka oro chako ki chwoyo kali, itero tongi gweno kende wiryete no dho oti pa Mikowe.  Meno nyutho ni ochak chwoyo, kendo i kwayo Were Othim okur chiemo mandelo maber.  To ka chiemo mandelo ochiek ki kecho, i ndelo ma chowo Were ma Diodipo kod Were Othim, chiemo pa Mikowe itero wiryete no isa.  I kwanyo kwon gi gweno ma kwo ti tero ri Mikowe ti lamo rigo, ti neko, tibulo abula ti chamo gi koro ma kotedi."

"I chowo me gye gigipipy mineko wok rolim pa dhano paka nitye.  Ja chandi neko gwendi kende kende.  To ?ata nitye kod lim madit neko wod diel ri Were ma Diodipo kod gwendi matheno wiy diel no.  Ri Were Othim bende i tero wod diel ti neko isa wiryete, makiwene gi yo wa? kach, ti bulo abula ti chamo gikoro.  To ka ?ata o?a? tek tek neko thwon ri Were ma Diodipo aka ri Were Othim neko bende nyathi thwon yo sa.  To kareno diegi kodi dhok ki neko, i neko kis oro adek kosa a?wen aka gwendi amineko kis i chowo ma kis oro."

"(ii) Chowo Jwogi, me ilwo?o ni chowo jwogi ma pecho.  Dwo? mere ni jwogi pa ji madongo kod mathindho mutho pecho no.  I chowo ama: ka oro orumo, i dwoyo ko?o, ti madho, aka ko?o no ilwo?o ni ""ma yer gwendi.""  Rumachien ma ndelo adek ti neko gwendi, gweno achiel bedo apa kwar jo ma dwo? ma pecho no, aka man bedo apa kwar jo kosa baa jo kod nyithindho gye majo tho pecho no.  Nitye udi mathindho thindo migeto ri jwogi me, ilwo?o ni ""Migam"", aka kenyo bende amilamo ye gwendi no.  I hongo ma chowo, mon jo chamo nyim kod ri?o aka chwo jo chamo gwendi."

"(iii) Chowo Kunu, me i lwo?o ni kiluw, amumiyo ochwok ni kunu; ni kada kidh iya jwoka Were amaluwo rigo.  Go aja tel ma pa kis nono i gigipiny gye ma jo timo, aka kis nono bedo kod apa jo ku pokere.  Aka jadwo? achiel ma nono no amakidho chowo ri nono no gipi.  I hongo no, i dwoyo ko?o pecho ti ti?o ko?o gi wod diel gi wod gweno ti tero ri Kunu.  Ko tundi koro ti lamo rigo gigipiny no gye.  To diel kod gweno i neko ti bulo ti chamo achama ma piyo piyo swa, aka ko?o bende i madho wiyoto ti ay i jowere i dwoko.  Kareno yo pecho korin bende onek diegi kod gwendi ti tedo gi kwon; aka k'otiek chiemo ti madho ko?o manende odo? pecho."

"(iv) Chowo Jwok Bura, me i chowo yo Nyakiriga, aka jwok me Majanga amachango osukina gine (nen Adech I, Siro 4).  Pecho ma Bura ni iye i geto rigo oti milwo?o ni oti Bura.  Oti makite me bedo thenge man, aka Migami ma jwogi ma pecho bende bedo thenge man."

"Indir ma chowo Bura, I dwoyo ko?o pecho, to miyatero yo Nyakiriga i dwoyo paka konon to dikin i tero rupir ni Bura kimadh ko?o ma kech madho ki bunde ayino.  Ko?o no itero kod wot gwendi, diegi kosa dhok, wok ti lim pa dhano; to kwon kosa mwenge pendi kosa kwete kiter, aka thach mati?o ko?o kitim ma makola kwanyo woko ma lumi.  Ko tundi yo Nyakiriga i lunyere gi woko aki donjo i iye kinyoro aki chowo.  Gwendi kosa gimoro muter i bula bula yo koro tichamo.  Mon kiyey jo donjo i Nyakiriga.  Ko dwok yo Nyakiriga aka nyaka yo pecho korin bende i neko gwendi ki lamo dho kwom oti Bura manitye pecho, aka ko?o bende ti madho.  To kende yo pecho korin kineko gwendi ma Bura i neko kir ri Were ma Diodipo, Were Othim kod Jwogi gye ma pecho.  Rupir ni Bura me wendo aka konek rigo kende, Were ma pecho kod jwogi mere jo dhaw."

"Bura me mako amaka dhano pa twoo, ka wok kwom kwar mere kosa baa mere kachango bende chowo Bura.  Ko tieko mako dhano, to jo Bura wad jo bino jo lamo rigo Bura; tigeto oti mere i diodipo, aka i oti no i ketho iiye to? bidhi kod ayiga midwoyo iiye ko?o mitero yo Nyakiriga.  Aka to?i man madwo? mi lwo?o ni to?i Bura bedo i oti minindo iiye, aka kiwodhi woko kichar.  Yo Tewo Nyakiriga kis nono jo geto iye oti Bura pa jo, maka nono no okidho chowo, jo lamo iiye."


SIRO 3

KULA MA NYWOMIROK

"Nywomirok machon ma jodongo, chango nyiyach won kod Nyako jo kiwech ma nywomirok kwanyo woko bachere pa jo ama jo mako mere aka nyaka nyithindho pajo nywomere.  Dwo? mere ni, yado ka dhano onywolo nyiyach dwaro ?ata bende nitye kod nyako to mako gine mere to jo chako wendirok madwo? ma chiemo, ko?o, mwenge kod gigipiny gye michamo.  Kajo yeyere to baa nyiyach tweyo i chingi nyako no atego, manyutho ni nyako no otiek mako."

"Kendo ka baa nyiyach no nitye kod dhia? to tero kano ri baa nyako.  Aka dhia? no ko nywol yo koro amachomoro ti loko manywomo nyano.  To ka ongoye gi dhia? to otieko mako mere oripo, to chako rango dhok, manywom gine ri wode."

"Gigipiny me gye timere ka nyithindho fuod jothindho.  To ka nyiyach otieko dongo, ka romo oro apar ga boro kenyo aka nyako bende romo oro apar ga wichiel kadho malo; to baa nyiyach nyaka oro go ni kidh i wech kod nyar ?adin ama wadimo rin.  Wok ndirino to nyiyach chako choko yach wad makidho konyo go gi kiyo nyako no yo kulo, kosa yo dimo yen kosa yo miel gimako tero pecho.  To indir majo ?olo iye nyako no aka jomaki, aka jobed gi silwany marach ma wutimin nyako no jo bed chiegin, gorok bedo madwo? tek tek.  Ka jo pa nyako jo kiyey ni oter nyamin jo.  To kada ameno nyiyach jo temo atema chuka jo limi nyako jo dok gine kosa jo lweny gi wutimin nyano to jo turo jo, to jo yombo jo gi nyako no.  Ka nyako otiek dwoko gine, aka nyaka wach wok ni wod pa ?atin ""orendho nya pa ?atin."""

"To nyako no kichiem yo pa nyiyach no i hongo no kwanyo woko chiemo wok awoka yo thugin kosa yo pa wat pajo machiegin kod kenyo.  To ndir megi nyako mamisen tieko kada ndelo kweth mako chiemo, ka chiemo kokel rigo wok thugin.  Meno bende apaka chango i?eyo gine nyako m'owoor kosa ma k'owoor.  To rumachien mandelo adek kosa aryo tiketho nyako no i dho oti pa adhamere (me min nyiyach pere mu kelogo), ti tweyo rigo chip kod chieno ti wirogo kod mo ti kethogo i pyen dhia? kosa pyen diel.  Kenyo to jo pa ywoche jo lielo wiye, ti ?ado lweti chinge kod lweti tiende.  Aka gigipiny no adhamere kano kuma diny swa."

"Rumachien ma gigipiny me, yado bedo gi kula ni nyako kwale dok thugin.  To kareno gigipiny manywom bende jo dongo jo tieko yiko, gitero.  Yado inywomo dhok abu?wen kosa apar, diegi, to?, ?et kwe, atego obad kod ganga adeya."

"Rumachien kanyako otieko kwale odok, to nyiyach odoko kidho to jo liwo ma diryo gi mako dwoko gine.  I hongo me aka nyaka nyamin nyako kod omin to jo bino.  Aka nyaka adhamere tedo kafuta aka nyako no jo chiemo kod nyamin.  Me amilwo?o ni Nyutho nyako chiemo.  To ka fuod jo kochiemo nyamin no imiyogo diel aka omin imiyogo to?, aka nyako won imiyo atego ni malogo kod mayawo dhoke.  Wok ndirino to nyako chako chiemo yo pa chwoge no.  Ka gi me orumo, aka nyaka jo thugi nyako jo kelo chiemo iya tawo ga dita.  Chiemo me amilwo?o ni ""Dhoki Nyako.""  To atawo kod adita no kidok gine i weyo ri adha nyako to kano kanyachiel gi ye wiye machango oliel kod lwete machango o?ad.  Gigipiny me ikano kuma diny tek tek, rupir ni ka chomoro nyako no omit eye pecho no, to adhamere moro gye mubed, to lamo nyako no gi gigipiny no; to nyako no bedo kod silwany marach kumu kidho iye, kosa dwoka adwoka ma kogalo."

"Tedo Abor:  rumachien ma nywomirok me, baa nyiyach kidho to penjo baa nyako ni mito chiemo maluwo gine tiend dhok.  To baa nyako kwayo baa nyiyach dhia?, to tero rigo.  To baa nyako kwanyo dhia? pere man to neko titedo chiemo madit swa, ti ti?o iya agonini kweth ti tero yo pa nyiyach gin.  Gwendi mere ki thum wich kosa tiende, itedo ateda ameno.  To ?ata otedo abor aka o?ondo lwet gwendi, odoko ripo aripa neko gweno man rumachien ma kwa?o lwet gwendi no gi tero yo kuma chango oter ye abor no.  Dhia? no bende kiya? yo eme i tweyo atweya gi wich kanya chiel titero, me aa atedo Abor.  Aka jomo ti?o chiemo abor ka jo tero jo wero ni, ""Yido wiyuma Abor, Abor ti Orumo."""


SIRO 4

KULA MA MINYUR

"Kis nono nitye kod kweer mamako kwom minyur, mu pokere opokere, paka atito iy' Adech II, kwom kis nono.  To kula ma andiko ka ama temo pa riwo kis nono gye i tim mere."

"Ka dhako onywol tieko ndelo adek kanyathi manyichwo to ka nyako tieko ndelo a?wen, aka nyaka nyathi no i wodho woko.  Indelo ma wok no adha minyur fwono boke akendo adek kosa a?wen paka kweer nitye to donjo i diyo oti maminyur nitye iye, kareno minyur oti?o nyath i chinge aka ochungo, to goyo madeko minyur didek kosa di?wen to wodho go gi nyath woko i diodipo.  Me amilwo?o ni minyur owok.  Aka ndir no amitedo iye magira gi kwon ti chiemo kanyachiel.  Me amilwo?o ni tedo minyur."

"Rumachien jo thugi nyako bende jo kelo moko ko?o, ?ori mo?aki ma magira, kod aditin moko mupo? adek aka kareno i kis adita nitye iye muma ri?o.  Adita moko achiel kidho pa Adha minyur, man ma oti pa minyur won, aka man amitedo ndirino.  Ka chiemo ochiek minyur kod nyath jo bedo idhioti aka i kwanyo kwon tiketho iiye magira, tiketho iya lithikwon, ti ?awo inyim dhioti.  Aka kenyo milem minyur wok kuni ka sedela gi tiende achiel ka wero ni, ""Achamo, kwon Apipili, Achamo kwon Apipili, Achamo kwon Apipili, Apipili, Apipili....,"" to guro nyim minyur gi kumbo tiende to gik chamo kwon m'ongaw malo no.  Timo ameno kad dek kosa di?wen.  Me amilwo?o ni tedo Apipili."

"To nyath mu nywol aka jo thugi mini jo kokelo moko makite me, i chwoko nyinge ni Ongoye, ka nyiyach, kosa ni Angoye kosa Olore ka nyako.  Aka kokel moko aka aditin obedo ?anda mamoko ko po? ka nyath ma nyako i lwo?o ni Nya?anda."

"Tim me itimo ri kis nyath manyiyach marapena kod ma nyako marapena kende.  Dwo? mere ni ka dhano otieko limo nyath ma nyiyach kod manyako to kweer me rumo.  Aka kopen nywolo rut, kweer makite me ki tim atima swa kwanyowoko i timo ma rut ayino."


SIRO 5

KULA MA RUT

"Wok chon i Padhola ji mu nywolo rut, ilworo jo swa kendo i ketho kwom jo dwo?.  Jachwo mere i lwo?o ni baa wengi aka dhako i lwo?o ni mini wengi.  Nyithindho rut, kod jo maluwo jo bende i lworo jo kendo ki luw kwom jo kichar kichar pecho no."

"Rut nyingi jo kidho ama: kamachwo, mutelo i lwo?o ni Opio, aka ma luwo Odongo.  Joma luwo rut bende nyingi jo luwere ama, Okello, Omali kosa Omala, Osinde kod Omita.  Nyir mere bende i wiro nyingi jo ama: Apio, Adongo, Akello, Amali, Asinde kod Amita.  Ka rut onywolere mu luwere aluwa aryo aryo, nyingi jo i chwoko ama: aryo mu telo i chwoko Opio kod Odongo kosa Apio kod Adongo; aryo mudoko luwo, i chwoko Okello kod Omali/Omala kosa Akello kod Amali; aryo mu doko luwo, i chwoko Osinde kod Omita kosa Asinde kod Amita.  To kodoko oluwo rut mara?wen, ndirino i chwoko nyingi jo ma kis ndelo makiwene ma rut.  Nyithindho rut kod maluwo jo, kichwok jo nyingi jo ma jwok, kwanyo woko i kero akera jo ni jaryo, kendo ka fuod jo thindho ki lwo? jo ni nyath kwanyo woko i lwo?o jo ni nyithdho kada nende bedi achiel."

"Ko nywol rut i timo athero aryo, ti miyo nyath okewo tero achiel yo p'omin baa wengi ma nono, aka achiel tero yo p'omini miniwengi ma nono.  To katero athero me ripo kurirok swa, rupir ka wegi pecho muter iye, jo ?eyo ni go otero athero jo nyalo goyo go tek tek swa, ni rupir otero rijo kayongo.  Amumiyo kotundo pecho no, bola bola athero kamoro paka dho oti kosa kwom dero, to kotundo iyo kosa pa jager to oro dhano kidho wacho ri jo pecho no ni ?atin obayo riwin athero pa ?adin."

"Rumachien mandelo adek, omin baa wengi bino to wodho go woko to ywayo go tero isa kareno ji jo galagasa kod wer gye.  Omin miniwengi, bende timo ameno indirino.  Ndelo no i tedo chiemo, to kima diti, ri ji mubino.  Me amilwo?o ni wodho rut woko."

"To ji machango obay ri jo athero ja ryo no, jo penjere paka jo tedi, kosa jo nek dhok kosa diegi, to jo yiko ndelo majokidh yawo rut no.  Jo pecho pa baa wengi kod jo pecho pa mini wengi bende jo penjere paka jo tedi ma yawo rut.  Indelo ma yawo ko tundo jo rathero jo tedo chiemo madit swa kod gigipiny majo neko to jo bino gine; kendo kis dhano mawat kenyo kosa ma mere kenyo, aka chiegin, gye tedo chiemo kelo indelo no.  Obedo gi kula ni ka jo rathere jo tundo jo nwa?o, okewo mu keth kuro kenyo otimo kudho o?ono ochulo gine dhioti pa rut aka jo turo kudhin no gi mbaka aka jo donjo.  Aka jaromin kwanyo go to wodho woko, ti wero wer nono ki mielo i thoko go aka igalagasa; ja nyamin bende timo ameno.  Aka chiemo manende jo rathero jo kelo jo wile awila, to jo dok gine.  Aka ma ji man jo kelo amichano kenyo: Rumachien ti neko nyath gweno ti bulo to ji gye chokere to jo kayo choko gweno no.  Jo rathere jo bino kod aditin mudil iye kwoyo, nyingi kali, ?or, duma, gi kite chiemo gye aka gigipiny me i chwadere gine ki mielo aka aditin mere bende i wile akidok gine."

Gigipiny madongo i rut:

"(i)	Okewo.-Okewo muketh tich i rut kidok pecho pere, bedo kenyo tundo kuma jo rathere jo bino jo yawo rut.  Indir madok pere i dhiro go kod kiwulo kwon gi gweno, kiwulo kwon gi ri?o kod ayiga ko?o."
"(ii)	Jayath, ndir madit bedo dhako, go ama bino aka thumo peendi nyithindho aka ywoyo yath to rwako jo i oti.  Indir ko tiek yawo rut, ja yath i dhiro go kod kiwulo kwon a?wen, degi ri?o aryo, degi gwendi aryo kod dak ko?o achiel.  Jayath me amatero mini wengi yo thugin ka hongo otundo, kendo amatero go timo gigipiny gye ka hongo ma minyur orumo; paka fur, ku1o, tedo, dimoyen, kod rego.  Ki yakedho oti rut, ja yath amabino ko tieko ywoyo yath, gi neko rombo aka i kedho oti no."
"(iii)	Buru Rut.-Oti munywol iye rut, buru mere kosa yuk kijow, iweya weya dhure kenyo kada mak wikisuli oti.  To hongo ko tundo jayath bino kelo yath ywoyo iye, to jowo to tero i lul moro.  To lul no wok ndirino bedo kweer, ma kidonji iye kosa fur iye.  Kendo buru mere nike kadhano ogeyo kosa onyono to chinge kosa tiende yure do? mu bokere abooka.  Jo pecho no rupir jo lwokere gi yath amumiyo buru no kiyuy jo."
"(iv)	Rombo, i oti rut ki eye mini rombo.  Me amakuro baa wengi, mini wengi kod nyithindho rut gye, rupir ka jo tho nyath rombo amineko i liend jo akiyiko jo."
"(v)	Tho pa Rut.-Ka rut achiel otho kiywak ka man fuod nitye.  Kendo ka jo dongo, aka man tho, nyawote kinen bur pere.  Baa wengi kod mini wengi, ka jo tho i yiko jo othieno swa kareno otiek neko rombo.  Indir mayiko i menya menya bur gi mach, pa chik mere, to kareno bende piny kidho ka chol amumiyo mach mitere."


SIRO 6

KULA MA YIKIROK

"Chango chon kis nono nitye kod jo milwo?o jo ni jo Chiembi.  Jo me chango bedo nono man majo mako gi jo mere, ma yikirok, ma ka jotho jo nono no ama jo bino jo kunyo bur kod yiko jo.  Nono ma jo yikere i kite me ma jo Chiembi, jo kilimere ka jo twoo kwanyo woko ka jo tho aka jo bino yikirok.  To indir me kula me ti ongoye.  Ti kadhano otho ?ata onwa?o ama kunyo bur gi yiko, mungoye tito ni ja nono manyo ama yiko nono manyo."

"Ka dhano otho, okewo bino to choko kasiki i diodipo to mooko mach.  Ka ?ata dwo? amutho, i lwo?o ja fumbo, tongol gi teke to jo bino jo goyo ti mielo ka fuod ?ato nitye idioti.  Ki kidho yiko, dhako dwo? muti ama lwoko ?ato kod misumiya pendi, aka dhako no tero kiladuk ma dhia? kosa diel mu nek i liend ?ato.  Pyen dhia? kosa diel no bende i liro ye ti ketho i pal chunyi ?ato'tho akiyiko gine.  Yado ja chandi i yiko i boke aka ja ?a?o i yiko i pyen.  Ki ketho dhano i bur wiye ?iyo thenge ma wiy nono pa jo ?iyo (nen Adech II) to jachwo kod nyath manyichwo i ketho jo gi ?et jo, ka jo nindo gi ching jo marachuch, aka dhako kosa nyath manyako i ketho jo gi?et jo, aka jo nindo gi ching jo maracham.  Ko tiek yiko dhano, ji pere jo nindo i diodipo wor ka jo kuro kaliel.  Gime chango obedo rupir chango nitye jo jwogi kosa ogwange ma yado bino golo ?ato'tho.  Ri ameno tichako nindo woko kuro kaliel tundo indir mu nen ni dhano otieko topi.  Mati me i kuro tundo chieko mwenge ma kasiki."

"Rumachien mandelo adek kanyichwo kosa ndelo a?wen ka dhako, bedo gi milwo?o ni liedo kosa pido.  (Nen Adech II, Siro 1, jo dongo nono.)  Ndirino yado chon nwa?o ni otiek kidho iiya jwoka openji gi muneko ?ato.  Aka ndelo no ama ji pa ?ato jo chokere tito gimokelo tho no.  To ma dwo? mere i lielo wiy jo ma kaliel; aka mati me bende andelo miketho iye Misika pa?ato, kwano gigipiny pere, chulo banjin pere gi pido jo manitye gi banjin pere, ko nwa?o ?ato ja chwo majapecho."

"Ka ndelo okadho maromo apar ga?wen i chieko mwenge kosa ko?o milwo?o ni ma kasiki.  Aka kotiek madho, tineko mach ma diodipo makidok mok.  Ka ndelo odoko oromo pieraryo ga chiel, chuka ?ato tho i dok chieko medho man mi lwo?o ni ma masanja.  Ndirino kotiek math no ti chwinyo masanja machango inindo iiye woko, kareno ochok gye kanyachiel.  Ka oro okadho achiel tundo iyadek, i chieko medho man milwo?o ni ma kedho oti.  Me bedo pa kalima madwo? swa; inyalo neko dhia? kosa diel ti dwooyo medho madit.  Medho me i chako medho othieno tinindo woko, yawere mere i dok madho mu diochie?, aka yawere man mere aka i mondo kedho oti, aka nyaka itedo chiemo gi neko gigipiny.  Indir madit i hongo me, ama ka?ata otho obedo ja chwo ak'oweyo dhako kosa mon, dhako no dimo ywore mukur go; i lwo?o ni mako chingi ?ata go okure gine."

"OKELO, me timere rumachien ma oro adek tundo apar.  Kotiek yiko matoke ma mwenge mere, aka onindo ndelo aryo i bur aka nyaka i dwoyo ko?o milwo?o ni, taangaa.  Ka ndelo okadho achiel nyaka i dwoyo ko?o mathoth mere.  Kotiek dhi?o matoke ti lwo?o ja fumbo kod ja goy Okelo, to nyaka i madho ko?o taangaa.  Ko?o me i tero paka apa jodongo machango jo tho pecho no chon.  Me andelo migoye iiye Okelo kod fumbo nindo woko.  Ya were mere ti medho, medho ma dwo? tek tek; aka wa? chie? maromo abu?wen, ti tero Okelo isa amigoyo iiye.  Yo saa no i kidho kod nyath gweno ti neko i tyendi Okelo no ti bulo tichamo; me i lwo?o ni gweno matheno Okelo.  Rumachien ma miel tek tek yo saa, ti kedhere i wa? chie? maromo apar gachiel.  Aka kidwoko wok isa ki woth iyombera ayomba.  Meno agike miel, Okelo.  Aka yawere mere ti neko dhia? ni ri ?ata opunya go no."

"To kula me gye mamako kwom yikirok, nonini megi timo ikite mu pokere opokere ye nyakamath, to kareno me apaka gigipiny mere gye luwere.  Kendo, Okelo, igoyo i liend jo dongo kende makiwene nyithindho bende."


SIRO 7

KULA MA KERIROK

"Jo Padhola yado jo nitye kod kula makero gine dhano; dwo? mere ni miyo dhano dwo? gi nyingi jo man weyo nyinge ma kis ndelo i lwo?o gine.  Moni ndirino jo asa kero gine ywoch jo.  Aka chwo jo asa kero gine mon pajo ma jo asa mito.  Aka nyir kod yach bende jo kerere ka jo mitere.  Gima dwo?, kerirok nyutho mitirok kod miyirok dwo?."

"Ker ma pa jo Luli kod jo Mawele yado megi opokere to kareno pokirok mere bedo ri wach achiel achiel, kosa wiro nyingijo nwa?o man mikero kite man aka man bende i kero i kite man.  Ranyuth ma kerirok manitye ka oruwere aruwa mungoye tito ni me ma yo Mawele kosa me ma yo Luli.  Nyingijo megi ma nya nono kosa ma jwok ma pecho ongoye kod ker mere.  Kendo nyingijo megi bende ongoye kod ker, aka ker megi riwo nyingijo mu more omore."

"(i)	Ker ma rut"



"(ii)	Ker pa mon"



"(iii)	Ker pa Chwo"



SIRO 8

KULA M' AKISILI

"Akisili dwo? mere ni tuko gala makisangala mategino, mapa jo moneno nyikway jo; kendo manyutho ni jo no jo misen majo nyalo lweny ri piny pa jo mungoye lworo tho kada di chiel."

"Akisili yado bedo kis ka oro okadho aryo, aka ?ata otieko kisila kidok sila madiryo, dwo? mere ni dhano sila dichiel kende i kwo pere.  Kwanyo woko ka dhano onwa?o hongo pere otundo ma kisila to ?ato tho kosa twoo, kenyo jo dongo Akisili jo dimo wode kosa omin to sila rigo i kabedo pere.  ?ata odim kisila ri nyawote i kite me amanyalo kisila diryo i kwo pere; i hongo pere won kod i hongo mu dim iye go kisila ri dhano mani no.  Akisili chango i tero pa gi madwo? swa kendo ?ata osila i lworo go tek tek kendo i ketho kwome dwo? kis kuma okidho iye."

"Ka oro m'Akisili otundo jo dongo m'Akisili jo chokere to jo dimo miworo majo ya kisila; aka kis adech pinyi dimo ja dwo? ma yachoko wadi; to jo yiko ndelo kod ka bedo miya kisila iye.  ?ata odim kisila wok i hongo no, go gi dhako pere kosa moni pere jo kidok jo tiyi tich moro gye paka fur, tedo, kwath, kosa dwar, kwanyowoko ki waya awaya kod chiemo achiema kende.  Ndirino ?ato dimo jagin paka welo pa mon pere nitye aka jono ama jo tiyo rijo tich gye.  Jago kosa jagin me jo nyalo bedo majo nono pere kosa majo nono man."

"I ndelo ma kisili kis ja kisili timo powin aryo aryo to jo kidho gine iy'abaar miya kisila iye gi mon pajo gi jagin pajo.  Iy'abaar no yach mamiworo bende to jo bino gi powin; aka jo no ama jo chwadere gi jor'Akisili.  To kada nende ameno yach me ki kwan jo ni bende jor'Akisili.  Ka jo gye jo tieko chokirok kenyo, to dhano achiel wok yo thende pa jor'Akisili kidho omo iyi yach, aka thenge pa yach bende bino omo iyi jor'Akisili.  To gima wok iye thenge aryo no gye to jo ay jo chako chwadirok gi powo.  To kada nende i chwadere ameno ki dhaw kosa mako ?onge.  Ichwadere achwada swa, swa, ma ji man jo nyalo tho kir gi tho.  To konen dhano mulachere swa ka mon jo bino jo podho kwome ti weyo ?ato.  Chwadirok me chako wok wa? chie? maromo aboro kosa abu?wen tundo apar kosa apar ga chiel; aka ka ji ooli ja dwo? achiel bino to poko jo ti, weyo chwadirok ti bolo powin no kanya chiel ti dok.  To ?ata luth onia? kwome i wiro go gi woyo dhia? to chango achanga swa makudoko otwo."

"Rumachien ma ndelo maromo apar ga ?wen, ji musila gye odoko jo chokere isa iy'abaar machango jo chwadere iye gi powo.  Aka kis ?ata osila tero thwon (mirikwa kiter), m'omin amuwodho rigo (dwo? mere ni ?ata osila won, ki wodh dhia? pere won).  Dhok me i chielo achiela, aka nyaka i ya?o, ti chamo gi sa koro, jo musila gye kanya chiel gi jo nonini pajo gi ji pajo.  To kis ?ata osila gye dok kod eme aryo ma dhia? pere.  Aka jago kosa jagin pere ama jo tero kidho tholo ri?o no gye, mu ngoye rwenyo kada muma achiel; ma korwenyo kada muma achiel jagin no jo chulo achula dhia?.  Kari?o othwo aka jo kelo bothi rwoth pajo to nyaka miyo jo ri?o megi, to mudo? to won chamo."

"Bedo jago me rumo ka tich m'Akisili orumo.  To wok hongo no tundo tho jo bedo mere madwo? pecho no.  Aka kada nende chango jago no ko bedo wat makenyo bedo abeda pa nyath ma oti, mudoko ki nywom nyako makenyo.  Kendo jago kod rwoth pere jo kidhaw tundo tho, rupir ni ka ?at man odhaw gi nyawote to ?at man no tho.  Aka jumosila won bende jo bedo mere madwo? ma tundo tho; kis gimoro paka dwar kod lweny, gye jo bedo i kitipa achiel."


SIRO 9

KULA MA CHIELO ONDEGA KOD GOYO ABILO

"Chielo Ondega kod Goyo Abilo me chango obedo tuko ma fuonjo gine yach manyaka jo ayi, ndijo ma lweny, dwar kod kuro jo kwor.  Tuko aryo me gye chango i timo rumachien ma fwono ?or dwo? mere pama dinyo water ni idwe ma October tundo February ka piny othwo.  Aka i tuko yo sa iya'baar.  Koro ama yach ma loka man jo romo iye kod yach ma loka man aka jo tuko i kite ma piem.  Bedo jodongo ma jo kidho kod jo, ma jo fuonjo jo kod thumo piem no.  Yach ma jo nenere ni jo nyalo chielo ondega kod goyo abilo maber, meno amichako nyiewo rijo bidhi kod tonge ma lweny kosa ma dwar."


"(i)	Chielo Ondega"

Ondega bedo yath mudoli aka omin pa thach malach paka ma chueyo gine peendi dero.  Yach ma jo kidho chielo jo chanere yo thenge achiel kareno kis ?ata chiel nitye kod thiri.  Aka jadwo? mu ti?o ondega bedo yo wa? jo bor bor ye to dwiro ondega; aka nyaka kis nyiyach i weso pere bayo thiri pere chielo ondega mu dwir no.  Jo loka ma jo asa chielo ondega meno amajo loyo.

"Tuko me yado fuonjo jo chielo gimoro gi to? kosa bidhi kada gino onwa?o nitye bor kosa onwa?o ringo.  Aka tuko me chale kod apa Wasungu milwo?o ni, Javelin."

"(ii)	Goyo Abilo"

"Abilo bedo yath matek, mu pay mu ?ini aka romi mere bedo mu ripo oripo ye.  I goyo kod yath bende ma bor ye mu pay mo?inere, ma chale kod luth abiro ma dwo?."

"I tuko me jo loka man kod jo loka man jo laro abilo no ka jo goyo gi 1udhe, aka loka mu laro aka jo tero yo thenge ma pajo loka man, meno ama jo loyo.  Tuko me chale kod apa Wasungu milwo?o ni, Hockey.  Aka ama yado fuonjo yach goyo ludhe."


SIRO 10

KULA MA LWENY KOD DWAR

"(i)	Lweny: Chango kis adech bedo kod jadwo? mere matelo jo i lweny.  Jadwo? no bedo kod gwara, aka kiya kidho lweny kosa dwar to goyo gwara, to mon ma iyadech no jo chako tedo piyo piyo ri chwogijo majo kidho lweny; aka jo lweny bende to jo wodho tonge to jo pako i witele miketho yo migami, (nen Adech III, Siro 2 (ii).  Migami me bedo ma kis pecho aka i migami ma dwo? apa kwar jo ama bedo iye tele no.  Kis pala mathumo gi moro gye, kod tonge ma lweny kod ma dwar gye i pako i tele no)."

"Kotiek pako tonge tichomo romigam, tikidho chiemo.  Kowok chiemo ti kwanyo tonge gi kwoot ti kadho akadha yo iiy'abaar kuma jadwo? lweny oyiko chokirok iiye.  Gwara odoko ywak ma nyutho chokirok me.  Aka jadwo? lweny kotieko goyo gwara ma choko ji, to chulo dhok gwara no to bolo yo tie1o yo tiend kitanda; rupir gwara no kikidh gine yo lweny."

"Wok iy'abaar muchokere iye, jo lweny jo wok iye gi ?wech kidho kuma lweny nitye iye, kareno ji jo tieko chokiroki madit, wok ithenge gye gye.  Ka jo turo lweny, aka jo yaka gigipiny koro, kis nono dwoko kawero wer kirembe pajo; to ka otur jo i dwoko adwoka aked aked mu li? ali?a; aka ka ji pajo onek i dwoko mi wero wer tho."

"Yado ?ata oyaka gi moro yo lweny paka, dhia?, diel, rombo, gwendi, i chwoko nyinge ma pako go ki chungo kwom gino kod chalirok ma del mere.  Giranena, ?ata oyaka le i lwo?o Ayepa, gweno i lwo?o Ikoro, rombo i lwo?o Adusa, dhia? omuye ilwo?o ni Imuye.  Aka ?ata omak yo lweny i lwo?o ni Oto?, dwo? mere ni tonge amo'kelo go."

"Jo Padhola chango jo misen tek tek i wach ma lweny, amumiyo lweny madit gye chango jo turo (nen Adech I, Siro 2).  Nenere ni miseni kod turo lweny me chango bino ri gigipiny aryo; marapena ri chowo were pajo, kis ka jo kidho lweny jo ripo chowo Were kod lamirok i migam, kendo kis ka jo turo lweny kosa jo yaka gi moro jo ripo chowo ki fuoyo Were, gi lamo gigipiny mu yaka no i migam ka fuod kocham gino.  Mararyo, chango wok kwom yen ma lweny machango jo gwere gine, jo kudhere gine, odoko jo madho.  ?ata olwenyo tek tek chango i neno ri gwer pere, i dio?eye gipi i ?ete gipi, bade gye kod iiye.  Rupir yado kadhano oneko ji yo lweny dwoko gwere gi yath, aka gwer madit ma kite no nyutho ni ?ato ti oneko ji madit swa yo lweny.  Jomo gwere kosa jomo madho yath lweny yado i lworo jo swa, kendo i ketho kwom jo dwo? madit.  Nyithindho yado kituk kwom jo; kendo jo kinen nyathi ma nyaka onywol, kajo neno to nyathi no tho kosa two tek tek."

"(ii)	Dwar: kula ma dwar joboth jorom gi ku1a ma lweny.  Koyik kidho dwar ?ata chiel bende, maja tel milwo?o ni ja Kituka dwar, amagoyo gwara kosa sosi; man manyutho pako tonge giketho dhomigam kod chiemo, aka man manyutho kadho kumikidho iye dwar.  Gwara no kosa sosi bende kikidh gine yo dwar.  To kis dwar gye i ripo woth kod tonge kwoot gi bwo."

"Kotundi isa ti yaro kosa ichiko bwo, ti pokere kadiryo, jo man jo kidho te?o ku manende lee no kosa ogwa? no ni iye gi leko obin i bwo jono ilwo?o jo ni jowaheyi.  Aka jo man jo do? kuro bwo ma kati lee otund'iye to jo nwoyo (jo nwoyo rupir me i kwano paka nek pa bwo), jo me i lwo?o jo ni jo walindi.  Ko nek lee no, jowaheyi jo tero bati gi ?et; ja nwoch tero bat achiel kende; aka won bwo amatero i kabedo pa ja nek, tero eme aryo pien gi wich."

"To ka obedo nek ma bwo ongoye iiye, dwo? mere ni makochik bwo, ja pen chwowo milwo?o ni janek tero eme aryo, pien gi wich aka ja chwowo mararyo milwo?o ni ja nwoyo tero bati achiel aka bati man kod ?et i poko jo man gye majo bino idwar no."

"Ka lee mukidh dwaro no obedo ma dwo? paka kwach kosa Jow, ?ata open chwowo doka doka pecho pere kidok bed kenyo.  Aka konek ogwa? no i luwo aluwa gine go yo pecho pere akipoko; rupir ndirino bedo ogwa? pere."

"Janek i dwar gye, kodok gi migewo pere, ka fuod kochamo thumo ri?o mathin to tero yo migam to lamo ri Were gi Jwogi gye mumiyo go silwany mago onyalo gine kelo Kirembe pecho."



vi


36
